<檔 n="taixu13.xml">
<平裝 id="25"/>
<精裝 id="13"/>
<頁 id="13p1267"/>
<丙>丙二　辨唯識行</丙>
<丁>丁一　總明四行</丁>
<戊>戊一　問</戊>
<段/><偈>　爾時、大慧菩薩摩訶薩，觀未來眾生，復請世尊：『惟願為說修行無間，如諸菩
薩摩訶薩修行者大方便』！</偈>
<段/>前來八門，皆彰唯識境，即觀一切法相性也。所觀境彰，須繼起能觀行。蓋佛
法非比世間法，隨文解義，便謂已畢研究之事。此如盲人不知顯色，眼未開時，須
除其病；所以於唯識境要得親證，必須起行，即是修唯識觀。前所彰之境皆唯識，
今所辨行亦皆唯識。此唯識觀，未歷三賢位之菩薩，如不起修不相應也。此所明之
<頁 id="13p1268"/>
四行，諸菩薩位所應修習，大慧菩薩本已能修諸行，了達諸法唯心性相。為未來大
心眾生頓悟修行，趨無上果，故請佛說大修行所具足之方便法門，免令未證謂證，
未得為得，或耽住禪樂，或招感邪魔，或起法愛，或求神通，此大慧菩薩之悲願也
。方、方法、便、利便，以利便方法應用適宜，使理易於明，行易於成，謂之方便
。於自利有善巧方便，而利他亦有善巧方便。方便、亦可作一種預備功夫解。總而
言之，無論作何事業，無方便不能通達耳。
<戊>戊二　答</戊>
<己>己一　總標</己>
<段/><偈>　佛告大慧：『菩薩摩訶薩成就四法，得修行者大方便。云何為四？謂善分別自心
現，觀外性非性，離生住滅見，得自覺聖智善樂，是名菩薩摩訶薩成就四法得修行者
大方便』。</偈>
<段/>方便之法，修四種觀，依此而行，能得成就。
<頁 id="13p1269"/>
<己>己二　別示</己>
<庚>庚一　正說</庚>
<辛>辛一　善自心現</辛>
<段/><偈>　『云何菩薩摩訶薩善分別自心現？謂如是觀三界唯心分齊，離我我所，無動搖，
離去來，無始虛偽習氣所熏，三界種種色行繫縛，身、財、建立妄想隨入現，是名菩
薩摩訶薩善分別自心現』。</偈>
<段/>此初辨善分別自心現也。謂善能觀察三界一切法皆唯心所現而有限量，無論內
外諸法乃至萬緣，皆是心及心所分別所現，於是離我我所，無主宰故，三界生死亦
無去來。知根、身、器界皆無始虛妄分別習氣現為業報，前六識托為本質隨起妄想
相，乃至獲得聖果，亦皆唯心。具足唯心觀，即一切修行法之總持。識得唯心，魔
外絕跡，與佛菩薩無以異矣。
<辛>辛二　外性非性</辛>
<頁 id="13p1270"/>
<段/><偈>　『云何菩薩摩訶薩善觀外性非性？謂燄、夢等一切性，無始虛偽妄想習因，觀一
切性自性。菩薩摩訶薩作如是善觀外性非性，是名菩薩摩訶薩善觀外性非性』。</偈>
<段/>此辨善觀外性非性也。謂善能觀察一切法皆唯識所緣起，心外無有自體，猶如
陽燄、夢、幻，分別執為實我實法，即為凡夫外道，乃無始虛妄習氣為因之所現行
。二乘能證一分生空，菩薩登地雖證二空，尚有不覺，纔起即滅而不相續，當下銷
融。然非無唯識所變緣之法，但無妄計心外之境，以心外實無法可分別也。前第一
、第二，可合名曰唯識無境觀，通於大乘因果位修。
<辛>辛三　辨善離生住滅見</辛>
<段/><偈>　『云何菩薩摩訶薩善離生住滅見？謂如幻、夢一切性，自、他、俱性不生，隨入
自心分齊，故見外性非性。見識不生及緣不積聚，見妄想緣生於三界，內外一切法不
可得。見離自性，生見悉滅，知如幻等諸法自性，得無生法忍。得無生法忍已，離生
住滅見，是名菩薩摩訶薩善分別離生住滅見』。</偈>
<頁 id="13p1271"/>
<段/>此辨善離生住滅見也。謂善能觀察三界一切有漏法無自性，如幻、如夢，生即
不生，亦無自、他、共生，但隨識心分別而現，心外實無有法可得。前謂諸法皆唯
是識，但有眾緣而無諸法，乃至觀察唯識所變現一切法，即無識上一切法，眾緣所
起內外法，即無眾緣所起內外法，不見有法生，亦不見有法滅。夫知一切法畢竟如
幻，無生而生，則決定能印可生即無生，得無生法忍，離於生住滅見矣。
<辛>辛四　得自覺聖智</辛>
<段/><偈>　『云何菩薩摩訶薩得自覺聖智善樂？謂得無生法忍，住第八菩薩地，得離心意意
識、五法、自性、二無我相，得意生身』。</偈>
<段/>此辨得自覺聖智善樂也。謂得無生法忍之菩薩第八地，所有一切有漏法皆不現
，無功用修第一義無相觀，念念趣入佛智。蓋前觀離有漏，此觀得無漏也。前雖云
得無生法忍，二乘不過轉得第六妙觀察智之生空一部份，菩薩得二空智，八地常得
現前，升至十地等覺。入佛始具四智，即是離過絕非無漏不思議智，離心意意識等
<頁 id="13p1272"/>
差別，真如平等，離一切相，即一切法。所以八地以上，能得六七二識所起之意生
身。
<段/>以上四種觀，前二平等安住，通觀有無漏界，第三觀離有漏而入無漏，第四成
就無漏。然皆唯心，不過轉第三觀上之有漏法為第四之無漏法耳。若不依一、二之
唯識無境觀，則三、四之有漏觀無漏觀、亦不易悉離虛妄而速得圓滿也。
<庚>庚二　推問</庚>
<辛>辛一　問</辛>
<段/><偈>　『世尊！意生身者，何因緣』？</偈>
<段/>因佛說意生身，乃推問何理而有斯名？
<辛>辛二　解答</辛>
<段/><偈>　佛告大慧：『意生身者，譬如意去迅疾無礙，故名意生。譬如意去石壁無礙，於
彼異方無量由延，因先所見憶念不忘，自心流注不絕，於身無障礙生。大慧！如是意
<頁 id="13p1273"/>
生身，得一時俱。菩薩摩訶薩意生身，如幻三昧、力、自在、神通，妙相莊嚴聖種類
身一時俱生，猶如意生，無有障礙。隨所憶念本願境界，為成就眾生，得自覺聖智善
樂』。</偈>
<段/>意生身，正是妙觀察智、平等性智所起者。意念無礙，念所憶處，當念即現，
憶所經境，無能遮障，無問遠近；向所睹者，由憶而現，念念相續，無能為阻。故
意生身亦同時能現無量身，神通自在，妙相莊嚴，隨廣大本願入無量世界，所以不
住空寂，成就眾生。
<庚>庚三　合說</庚>
<段/><偈>　『如是菩薩摩訶薩得無生法忍，住第八菩薩地，轉捨心意意識、五法、自性、二
無我相身，及得意生身，得自覺聖智善樂。</偈>
<段/>得無生法忍菩薩，證第一義空，得無功用無分別智，不住寂滅，亦非不住寂滅
，乃至入如來地，盡得聖智善樂。
<頁 id="13p1274"/>
<己>己三　結成</己>
<段/><偈>　『是名菩薩摩訶薩成就四法，得修行者大方便，當如是學』！</偈>
<段/>結前成就此四大方便法，為大修行人所當修學也。
 <丁>丁二　別明三位</丁>
<戊>戊一　資糧位──諸法因緣門</戊>
<己>己一　問</己>
<段/><偈>　爾時、大慧菩薩摩訶薩復請世尊：『惟願為說一切諸法緣因之相，以覺緣因相故
，我及諸菩薩離一切性有無妄見，無妄想見漸次、俱生』。</偈>
<段/>資糧者，謂修習六度萬行之福智，為入地之資糧，乃以修一切法唯識因緣觀為
綱也。觀因緣相，雖與二乘略同，而唯識觀不與之共。以覺知因緣相故，離有無妄
見，妄見離、即無分別智。在資糧位菩薩，能伏治分別而未能斷除，故大慧代請問
也。
<頁 id="13p1275"/>
<己>己二　答</己>
<庚>庚一　長行</庚>
<辛>辛一　示因緣相</辛>
<壬>壬一　緣</壬>
<段/><偈>　佛告大慧：『一切法二種緣相，謂外及內。外緣者，謂泥團、柱、輪、繩、水、
木、人工、諸方便緣，有瓶生。如泥瓶，縷疊、草席、種芽、酪酥等方便緣生，亦復
如是，是名外緣前後轉生。云何內緣？謂無明、愛、業等法，得緣名；從彼生陰、界
、入法，得緣所起名。彼無差別，而愚夫妄想，是名內緣法』。</偈>
<段/>外緣者，無情法，不為阿賴耶執受為自體者是。內緣者，有情法，為阿賴耶執
受為自體者是。凡一法成就，皆不離乎方便緣。瓶本非瓶，以泥團及柱、輪、繩、
水、木、人工諸緣和合而生，餘物亦然。雖諸物前後展轉而似現心外，然實不離自
心，以眾生一向認為外而名外緣。至內緣十二緣起者，無明、業、愛、取、有、為
<頁 id="13p1276"/>
能起，餘七為所起。實皆唯識，而愚夫妄計有差別。
<壬>壬二　因</壬>
<段/><偈>　『大慧！彼因者，有六種：謂當有因、相續因、相因、作因、顯示因、待因。當
有因者，作因已，內外法生。相續因者，作攀緣已，內外法生陰種子等。相因者，作
無間相相續生。作因者，作增上事，如轉輪王。顯示因者，妄想事生已，相現作所作
，如燈照色等。待因者，滅時作相續斷，不妄想性生』。</偈>
<段/>此言因者，與前說緣，亦無二事，就觀察點不同，別為因耳。當有因者，謂無
明所發、愛所潤等業種因成就，當來有果。相屬因者，所現境界屬於能現之心，而
攀緣後熏成種子，為相屬因。相因者，前心滅後，後心剎那續生，不能同時，無間
相續。作因者，作增上緣，言其有勢力，喻如轉輪王。顯示因者，為能顯示於境，
通於心心所及名字言說，能見見分了於所緣相分；如燈之照現形色等，無顯示因不
能明了。待因者，待世間萬物滅時作無想，所謂觀有計無等想。
<頁 id="13p1277"/>
<辛>辛二　揀因緣計</辛>
<段/><偈>　『大慧！彼自妄想相愚夫，不漸次生，不俱生。所以者何？若復俱生者，作所作
無分別，不得因相故。若漸次生者，不得相我故，漸次生不生；如不生子，無父名。
大慧！漸次生相續方便，不然，但妄想耳。因、攀緣、次第、增上緣等，生所生故。
大慧！漸次生不生，妄想自性計著相故。漸次、俱不生，自心現受用故，自相、共相
外性非性。大慧！漸次、俱不生，除自心現，不覺妄想故相生。是故因緣作事方便相
，當離漸次、俱見』。</偈>
<段/>此揀因緣計也。謂因緣法非漸生、非俱生。計俱生者，則因果相不能成立，能
作之因、所作之果、不能分別。漸生者，果尚未生，因何由而名？如父因有子而為
父，無子之先，未得父名也。故無一定生因可得，唯是因緣、所緣緣等四緣，無有
能生所生之法，所以漸次生亦不生。俱、漸二皆妄計，無實因緣則亦無自共相，是
故唯識諸法，生即無生。此乃大乘所修觀行，非小乘及凡夫外道所知矣。
<頁 id="13p1278"/>
<庚>庚二　重頌</庚>
<段/><偈>　爾時、世尊欲重宣此義，而說偈言：『一切都無生，亦無因緣滅，於彼生滅中，
而起因緣想。非遮滅復生，相續因緣起，唯為斷凡愚，癡惑妄想緣。有無緣起法，是
悉無有生，習氣所迷轉，從是三有現。真實無生緣，亦復無有滅，觀一切有為，猶如
虛空華。攝受及所攝，捨離惑亂見，非已生、當生，亦復無因緣。一切無所有，斯皆
是言說』。</偈>
<段/>一切法無生滅者，因緣所成壞之生滅，即無生滅。然非撥有取無有，故緣起之
因果宛然，隨凡愚之癡妄而斷其執，說為不生滅耳。三有境界，皆無始分別習氣之
所現，有無悉不可得，就世諦說，施設何礙？凡夫不明真實義理，惑亂於一切有為
生滅之法，猶如翳目而觀空華，悉皆當體無有。但須除目翳，不用撥空華，以目病
除則空本無華故。故須以離分別正見離諸妄想，則能攝、所攝一切皆是唯識耳。
<戊>戊二　加行位──觀言說妄相門</戊>
<頁 id="13p1279"/>
<己>己一　請許</己>
<段/><偈>　爾時、大慧菩薩摩訶薩復白佛言：『世尊！惟願為說言說妄想相心經！世尊！我
及餘菩薩摩訶薩，若善知言說妄想相心經，則能通達言說、所說二種義，疾得阿耨多
羅三藐三菩提，以言說、所說二種趣，淨一切眾生』。佛告大慧：『諦聽！諦聽！善
思念之！當為汝說』。大慧白佛言：『善哉！世尊！唯然受教』。</偈>
<段/>此修意言唯識觀也。前文曾明觀一切法唯識即依他起，但有漏依他從遍計執而
起。無始來遍計習氣，實即言說妄想，必如何可轉有漏為無漏？須在緣起自性上，
遣除諸言說妄想習氣，方可泯一切相，證真實性，此乃為大乘加行位菩薩所修之意
言唯識觀，亦即遣除言說妄想習氣，所以大慧代表眾菩薩請佛說此言說妄想相心法
門。蓋心能積聚諸名言習氣，而起諸言語分別相，所以觀照根源，以通達能詮之名
言及所詮之法相，遣除二執無始妄習，乃證無分別智，起後得智，直趨無上菩提。
此已入資糧位菩薩，由加功行持而入於通達位也。
<頁 id="13p1280"/>
<己>己二　解說</己>
<庚>庚一　長行</庚>
<辛>辛一　正答所問</辛>
<段/><偈>　佛告大慧：『有四種言說妄想相：謂相言說、夢言說、過妄想計著言說、無始妄
想言說。相言說者，從自妄想色相計著生。夢言說者，先所經境界，隨憶念生，從覺
已境界無性生。過妄想計著言說者，先怨所作業，隨憶念生。無始妄想言說者，無始
虛偽計著過，自種習氣生。是名四種言說妄想相』。</偈>
<段/>言說依於妄想，妄想亦依言說。一有能詮之名，即有所詮之相，名相不離，唯
第六識之所了別，他識並皆無此作用。所以在加行位之煖、頂位菩薩，必須修四尋
思觀：即一、觀察一切法名言，但是名言而無實事。二、觀察一切法之事實。但是
事實，離於名言。三、觀察一切法自性，但是自性，離於其餘。四、觀察一切法差
別，但是差別，亦離其餘。如是專心致志，尋求探討，思此四法確確分明，由頂位
<頁 id="13p1281"/>
進入忍位，得四如實智。由下忍而中忍、而上忍、而世第一位、而通達位、而修習
位；此則略表加行位進修之經過耳。今明一切名句言說之妄想分別相不出四種：一
、相言說，謂不了達從自心分別所現之色相，而分別生種種言說。二、夢言說，謂
從前所經歷之事，至今覺醒，渾如一夢，如遽伯玉五十年而知以前四十九年之非。
蓋以前四十九年事，皆作夢境觀，但覺後仍復憶念此不實無性之境，所以老人每每
喜談故事，其實、過去之事已全無矣。三、過妄想計著言說，謂過去時所有冤讎罪
業，憶念懊悔而發種種言說。四、無始妄想言說，謂無始來種種虛妄分別習氣種子
熏習而生種種言說。此第四是總相，前三種皆不出此無始妄習所生起。
<辛>辛二　問答言生</辛>
<段/><偈>　爾時、大慧菩薩摩訶薩復以此義，勸請世尊：『惟願更說言說妄想所現境界。世
尊！何處、何故、云何、何因眾生妄想言說生』？佛告大慧：『頭、胸、喉、鼻、脣
、舌、齗、齒、和合出音聲』。</偈>
<頁 id="13p1282"/>
<段/>大慧問言說妄想所現之言說，何處、何故、如何而生。佛答謂：由面部、身部、
內外關節、及音聲上之高低屈曲差別，而發生為一種可記別意義之符號，即諸語言
。此明言說之生。
<辛>辛三　問答言想</辛>
<段/><偈>　大慧白佛言：『世尊！言說、妄想，為異、為不異』？佛告大慧：『言說、妄想
，非異、非不異。所以者何？謂彼因生相故。大慧！若言說妄想異者，妄想不應是因
。若不異者，語不顯義，而有顯示。是故非異非不異』。</偈>
<段/>又問言說與妄想異不異，蓋欲明其關係也。佛答謂：非異非不異。蓋言說以妄
想為因而生，故非異。但妄想不顯義，而言說能顯義，故非不異。
<辛>辛四　問答言義</辛>
<段/><偈>　大慧復白佛言：『世尊！為言說即是第一義，為所說者是第一義』？佛告大慧：
『非言說是第一義，亦非所說是第一義。所以者何？謂第一義聖樂，言說所入是第一
<頁 id="13p1283"/>
義，非言說是第一義。第一義者，聖智自覺所得，非言說妄想覺境界，是故言說、妄
想不顯示第一義。言說者，生滅動搖展轉因緣起，若展轉因緣起者，彼不顯示第一義
。大慧！自、他相無性故，言說相不顯示第一義。復次、大慧！隨入自心現量，故種
種相外性非性，言說、妄想不顯示第一義。是故大慧！當離言說諸妄想相』。</偈>
<段/>又問言說與第一義之關係，能說之語言文字為第一義？抑所說之法相義理為第
一義？第一義者，即諸法實相也。佛答謂：兩皆非是。惟聖智所自證覺之樂境，假
言說遣去妄分別，引無分別智證之者，是第一義。如以指指月，離去能指之指，及
所指之處所，真月方得。非言說妄想境界所及；言說假詮，妄想假智，但能得諸法
之共相，不得諸法之真實相。退而言之，言說、妄想，非但不能通達聖境，即世間
一切法自相，亦不能證。如說火時，言說上、文字上、均不能得火之相性，況言說
文字乃是生滅法，動搖無常，眾緣展轉生起，故不顯示第一義也。第一義心中無自
相、他相，都無自體，所以妄計心外現種種相，心外毫無所有。外性非性，即外法
<頁 id="13p1284"/>
無有義。是故第一義離於言說妄想相。
<庚>庚二　重頌</庚>
<段/><偈>　爾時、世尊欲重宣此義，而說偈言：『諸性無自性，亦復無言說，甚深空空義，
愚夫不能了。一切性自性，言說法如影，自覺聖智子，實際我所說』。</偈>
<段/>諸法無自性，非言說所能安立。甚深畢竟空之義，乃無分別智所顯。二乘及凡
夫、外道，皆不能了知，所以恆流轉於三界生死及變易生死之中，不了達一切法意
識上所現法塵影子，一切法皆假名言說。然佛對愚夫只得說此相似法，否則無由引
導。若為得自覺聖智之佛子，已證離妄無分別境，方開示離言實際也。
<戊>戊三　修習位─觀遠離四句門</戊>
<己>己一　請許</己>
<段/><偈>　爾時、大慧菩薩摩訶薩復白佛言：『世尊！惟願為說離一、異、俱、不俱，有、
無，非有非無，常、無常，一切外道所不行，自覺聖智所行。離妄想自相、共相，入
<頁 id="13p1285"/>
於第一真實之義。諸地相續漸次，上上增進清淨之相，隨入如來地相，無開發本願，
譬如眾色摩尼境界，無邊相行，自心現趣部分之相一切諸法。我及餘菩薩摩訶薩離如
是等妄想自性，自共相見，疾得阿耨多羅三藐三菩提，令一切眾生一切安樂具足充滿
』。佛告大慧：『善哉！善哉！汝能問我如是之義，多所安樂、多所饒益，哀愍一切
諸天世人』。佛告大慧：『諦聽！諦聽！善思念之！吾當為汝分別解說』。大慧白佛
言：『善哉！世尊！唯然受教』。</偈>
<段/>修習位者，謂菩薩初地至十地，修習滿足諸佛法位。依成唯識論，在此位前尚
有通達位，然時極短，即加行位所得之果。蓋前一剎那為世第一位，後一剎那即入
於修習位，此通達位祇在一剎那間，無所修行，故此不說。修習位後，曰究竟位，
從修習至究竟，所證真如法性平等，在能證之智有淺深，斯修習之位有漸次。八地
以下、曰下品妙觀察智、平等性智修。八地以上、中品智。至得佛果，圓滿妙觀、
平等二智一地一地所分證者，而得大圓鏡智、成所作智，為上品智。隨智淺深即十
<頁 id="13p1286"/>
真如，所修即十度等。地前初修時，依教理為增上緣而修，隨順真如，未能親證，
名曰緣修。入初地證真如，稱性起修，名曰真修。到第八地，一切行上修一切行，
蓋不拘一行廣修眾行矣。
<段/>此段大慧問義，蓋因菩薩未證真如，在在不離四句。四句義，在前百八句中說
，今照此段句義亦可。一異對，謂觀物相對皆有同異相，如思想言論得有意義之規
律，西哲謂有同一律、矛盾律、為根本者是也。俱不俱者，謂能和合或不和合，如
心所、心王為相應，而水火、冰炭不能相入也。有無者，言色等有法與虛空等無法
。常無常者，永久存在及有生滅之謂。一切思想言說根本規例，總不出此四句，若
離此四，則思想言論即無所安立。所以成不思議，為外道二乘智所不能行。菩薩以
無分別智為前導，行一切行皆第一義，諸法自相共相不離而離，所謂離於名種等分
別之現量清淨智也。初地至八地證第一義空，然以本願力故而不住空，證一切差別
相皆自心現，妄想悉除，菩提疾得，普入塵剎，利樂眾生。此充足德用之佛境，且
<頁 id="13p1287"/>
非菩薩所能，以菩薩於不知不覺中尚有妄也。故佛讚許誡聽，大慧受教。
<己>己二　解說</己>
<庚>庚一　長行</庚>
<辛>辛一　略標</辛>
<段/><偈>　佛告大慧：『不知心量愚癡凡夫，取內外性，依於一異、俱不俱、有無、非有
非無、常無常，自性習因，計著妄想。</偈>
<段/>凡夫無智，計內根身，計外塵境，取心外法，不明唯識如幻之意；動輒依於四
句，因無始妄習而執我執法。
<辛>辛二　喻說</辛>
<壬>壬一　識境計</壬>
<段/><偈>　『譬如群鹿，為渴所逼，見春時燄而作水想，迷亂馳趣，不知非水。如是愚夫，
無始虛偽妄想所熏習，三毒燒心，樂色境界，見生住滅，取內外性，墮於一異、俱不
<頁 id="13p1288"/>
俱、有無、非有非無、常無常想，妄見攝受。如犍闥婆城，凡愚無智而起城想，無始
習氣計著相現，彼非有城非無城。如是外道無始虛偽習氣計著，依於一異、俱不俱、
有無、非有非無、常無常見，不能了知自心現量。譬如有人夢見男女、象馬、車步、
城邑、園林、山河、浴池、種種莊嚴，自身入中，覺已憶念。大慧！於意云何？如是
士夫，於前所夢憶念不捨，為黠慧不』？大慧白佛言：『不也，世尊』！佛告大慧：
『如是凡夫惡見所噬，外道智慧，不知如夢自心現性，依於一異、俱不俱、有無、非
有非無、常無常見。譬如畫像，不高不下，而彼凡愚作高下想。如是未來外道惡見習
氣充滿，依於一異、俱不俱、有無、非有非無、常無常見，自壞壞他。餘離有無無生
之論，亦說言無，謗因果見，拔善根本，壞清淨因。勝求者，當遠離去。作如是說：
彼墮自他俱見有無妄想已，墮建立、誹謗，以是惡見，當墮地獄！譬如翳目，見有垂
髮，謂眾人言：汝等觀此！而是垂髮，畢竟非性非無性，見不見故。如是外道妄見希
望，依於一異、俱不俱、有無、非有非無、常無常見，誹謗正法，自陷陷他。譬如火
<頁 id="13p1289"/>
輪非輪，愚夫輪想，非有智者。如是外道惡見希望，依於一異、俱不俱、有無、非有
非無、常無常想，一切性生。譬如水泡，似摩尼珠，愚小無智作摩尼想，計著追逐，
而彼水泡非摩尼非非摩尼，取不取故。如是外道惡見妄想習氣所熏，於無所有說有生
，緣有者言滅』。</偈>
<段/>譬如群鹿至妄見攝受者，此第一喻所取之色境也。如群鹿渴逼，似陽燄為水，
馳趣數求，卒之水不得而渴反加甚。諺謂：「這山望著那山高，到了那山沒柴燒」
，情景正同。夫三毒燒心之愚夫，日逐逐於六塵境界，分別四句助長其癡，妄見攝
受，卒之外無所得，渴毒愈熾。如犍闥婆城至不能了知自心現量者，此二喻境計。
犍闥婆、此言香陰城。但影可見，而非有城；愚者妄見，亦非無城。以譬外道無始
四句妄見現分別相，不了達能見所現皆自心現量。譬如有人至常無常見者，此三喻
境計。言夢中之種種快樂，絕無其事，愚夫以為實境實樂，覺後猶復憶念不捨。正
譬凡夫愚惑，為外道邪智之惡見所吞，不達如夢，起四句見。譬如畫像至當墮地獄
 <頁 id="13p1290"/>
者，此四喻境計。畫像本平，而心妄作高下之想。譬外道依四句惡見自壞壞他。夫
佛說無生法，離於有無，外道以為斷滅，於是謗無因果，拔善根，壞淨因。佛子求
最勝出世法者，當離此見，勿執常斷墮地獄也。譬如翳目至自陷陷他者，此五喻境
計。空中垂髮，無病之人不見，故非有性；翳目者見之，故非無性。夫諸法相性本
空，外道妄見希望，致依於四句自陷陷他，有謗法咎。譬如火輪非輪至一切性生者
，此六喻境計。火一星耳，以相續旋轉遂幻似為輪，以惑愚夫之想。譬外道惡見迷
亂不清，依於四句，妄計一切法俱生、漸生等等。譬如水泡至緣有者言滅者，此七
喻境計。水泡似珠，非可取，故非摩尼；愚小無智取之，故非非摩尼。譬外道妄想
惡見妄習，於無所有處而計有，迨至有不可得，又以為滅至無所有。妄計從無而有
，從有而無，迷執緣有緣滅為實有實滅也。
<壬>壬二　佛說計</壬>
<癸>癸一　顯所說法</癸>
<頁 id="13p1291"/>
<段/><偈>　『復次、大慧！有三種量，五分論，各建立已，得聖智自覺，離二自性事，而作
有性妄想計著。大慧！心意意識，身心轉變，自心現攝、所攝諸妄想斷，如來地自覺
聖智修行者，不於彼作性非性想。若復修行者，如是境界性非性攝取相生者，彼即取
長養及取我人。大慧！若說彼性自性自共相，一切皆是化佛所說，非法佛說。又諸言
說，悉由愚夫希望見生，不為別建立趣自性法，得聖智自覺三昧樂住者分別顯示』。</偈>
<段/>三種量：現、比、非、三量也。五分論：宗、因、喻、合、結、五分也。建立
得自覺聖智者，離於妄想及緣起自性之教理。然凡外愚癡起妄想分別，執此二性，
乃至以為有此二性可離，亦是妄想執著。佛子因修轉變八識身心，能取所取我法二
執俱空，不於彼作有無之想。若修行者一有能所境界，則是仍著人、我、眾生、壽
者之見。須知一切法自共相，皆化身佛隨順眾生願望假設言教，非法佛為菩薩開示
之聖智三昧樂也。
<癸>癸二　喻所起計</癸>
<頁 id="13p1292"/>
<段/><偈>　『譬如水中有樹影現，彼非影非非影，非樹形非非樹形。如是外道見習所熏，妄
想計著，依於一異、俱不俱、有無、非有非無、常無常想，而不能知自心現量。譬如
明鏡，隨緣顯現一切色像而無妄想，彼非像非非像，而見像非像，妄想愚夫而作像想
。如是外道惡見，自心像現妄想計著，依於一異、俱不俱、有無、非有非無、常無常
見。譬如風、水和合出聲，彼非性非非性。如是外道惡見妄想，依於一異、俱不俱、
有無、非有非無、常無常見。譬如大地無草木處，熱燄川流，洪浪雲湧，彼非性非非
性，貪無貪故。如是愚夫無始虛偽習氣所熏，妄想計著，依生住滅，一異、俱不俱、
有無、非有非無、常無常，緣自住事門，亦復如彼熱燄波浪。譬如有人，咒術機發，
以非眾生數，毗舍闍鬼方便合成，動搖云為，凡愚妄想計著往來，如是外道惡見希望
，依於一異、俱不俱、有無、非有非無、常無常見，戲論計著，不實建立』。</偈>
<段/>譬如水中有樹影現至而不能知自心現量者，此一喻佛說計。水中所現之影，水
與樹離，只是水故，則非影非樹形，妄見樹影，則非非影非非樹形。諸法唯心如水
<頁 id="13p1293"/>
，法相如水之影，自心現量，非有非無，外道妄想見習，執著四句，不能知也。譬
如明鏡至常無常見者，此二喻佛說計，如鏡現像，隨緣各顯，無有分別；緣不現前
，唯鏡非像，緣現像故，亦非非像。一心如鏡，萬法如像，外道惡見依於四句，不
知是自心像現也。譬如風水至常無常者，此三喻佛說計。風之與水和合而聲，水無
風緣非有聲性，風吹起波非無聲性。諸法緣起，皆如聲塵，緣生無自體性，外道依
於四句，則妄想計著矣。譬如大地至亦復如彼熱燄波浪者，此四喻佛說計。大地空
荒，陽燄波動，智者不貪，念即非有，貪念著之，即非非有。愚夫無始妄習所熏，
於自心修證中，依於四句妄計生滅，亦如迷燄為浪之顛倒也。譬如有人至不實建立
者，此五喻佛說計。機關木人，或以咒力機發，或以噉精氣鬼召附，並無有情識體
，方便巧合動作云為，凡愚妄為實有某人往來。譬眾生陰、界、入假合為身。外道
依於四句，惡見戲論計著有我，建立不實之相，與此若合符節。
<辛>辛三　勸離</辛>
<頁 id="13p1294"/>
<段/><偈>　『大慧！是故欲得自覺聖智事，當離生住滅、一異、俱不俱、有無、非有非無、
常無常等惡見妄想』！</偈>
<段/>不離四句，不能證佛自覺境界。然不能得聖智，亦不得離此四句也。事、即境
界，此正初地位事。
<庚>庚二　重頌</庚>
<段/><偈>　爾時、世尊欲重宣此義，而說偈言：『幻、夢、水樹影，垂髮、熱時燄，如是觀
三有，究竟得解脫。譬如鹿渴想，動轉迷亂心，鹿想謂為水，而實無水事。如是識種
子，動轉見境界，愚夫妄想生，如為翳所翳。於無始生死，計著攝受性，如逆楔出楔
，捨離貪攝受。如幻咒、機發，浮雲、夢、電光，觀是得解脫，永斷三相續。於彼無
有作，猶如燄、虛空，如是知諸法，則為無所知。言教唯假名，彼亦無有相，於彼起
妄想，陰行如垂髮。如畫、垂髮、幻，夢、犍闥婆城，火輪、熱時燄，無而現眾生。
常無常、一異，俱不俱亦然，無始過相續，愚夫癡妄想。明鏡、水、淨眼，摩尼妙寶
<頁 id="13p1295"/>
珠，於中現眾色，而實無所有。一切性顯現，如畫、熱時燄。種種眾色現，如夢無所
有』。</偈>
<段/>幻夢水樹影至究竟得解脫，言觀三界、六道如幻夢等，或幻有，或本無所有，
如實了知，離於妄見，得究竟解脫。譬如渴鹿想至如為翳所翳，以鹿之迷亂覓水止
渴，展轉往來終不得水，喻眾生在六塵、五欲境界種種貪求，識動境生，重重不明
，如翳上加翳也。於無始生死至捨離貪攝受，謂於無始生死法種種計著有所攝受，
皆是貪癡，觀察過患，依教出離，如逆楔出楔也。如幻咒機發至猶如燄虛空，三相
續──即惑、業、苦──楞嚴經說三相續曰：世界、眾生、及業果──，言起惑、
造業、受苦，受苦果報重又起惑，如此循環相續不斷。如覺照五陰、四大是假，猶
如木人、夢境，而世間一切塵欲，亦同浮雲、電光，善觀解脫，則不起惑造業，自
得解三相續苦。然而造業者乃至解脫者，於彼皆無有造作者，亦如空中陽燄，愚者
迷之耳。如是知諸法至彼亦無有相，謂了知法即非法。佛說法施設，皆是假名，所
<頁 id="13p1296"/>
詮亦是假相，名依音聲，相依妄想而建立。於彼起妄想至無而現眾生者，言有情眾
生，皆無中而現，諸陰如垂髮、如幻、如夢等，皆喻其假名無實。往昔目犍連尊者
曾造一木人像以誑舍利弗尊者，後舍利弗於門上亦畫一縊鬼恐之，目連乃至懼而不
敢入室。足見有情眾生，唯幻見為有也。常無常一異至愚夫癡妄想者，仍勸離四句
也。明鏡水淨眼至如夢無所有者，言一切法雖妙相莊嚴而實無所有，乃至心性種種
顯現，亦皆如夢無所有也。
<庚>庚三　結成</庚>
<段/><偈>　『復次、大慧！如來說法，離如是四句，謂一異、俱不俱、有無、非有非無、常
無常，離於有無、建立誹謗。分別結集，真諦、緣起、道、滅、解脫，如來說法以是
為首。非性、非自在、非無因、非微塵、非時、非自性相續，而為說法。復次、大慧
！為淨煩惱、爾燄障故，譬如商主，次第建立百八句無所有，善分別諸乘及諸地相』。</偈>
<段/>諸佛說法，離於四句，離於有無、斷常，而惟以真俗二諦為軌持。緣起者、即
<頁 id="13p1297"/>
俗諦，由之慕果修因而得解脫，自覺覺他，皆以為首，非外道所計種種性自在等之
妄見所可同語也。但為淨除眾生煩惱障、所知障，說百八都非，一切法無所有，分
別諸乘及諸地相也。
 <丁>丁三　結明四禪</丁>
<戊>戊一　長行</戊>
<己>己一　總標</己>
<段/><偈>　『復次、大慧！有四種禪。云何為四？謂愚夫所行禪，觀察義禪，攀緣如禪，如
來禪』。</偈>
<段/>此接前云善分別諸乘及諸地相而結明四種禪定，蓋以禪定亦修唯識行所應成就
者。
<己>己二　別釋</己>
<庚>庚一　愚夫所行禪</庚>
<頁 id="13p1298"/>
<段/><偈>　『云何愚夫所行禪？謂聲聞、緣覺外道修行者，觀人無我性，自相、共相、骨鎖
、無常、苦、不淨相，計著為首。如是相不異觀，前後轉進，相不除滅，是名愚夫所
行禪』。</偈>
<段/>此愚夫非指凡夫，乃言小乘兼及於外道也。內依自身，外依世界，中依人等，
而觀察一切無非是苦、無常、不淨、無我，而計著一切法自相、共相。至觀成時，
仍不異相，所以漸次轉進乃至滅定，亦不除滅於相，是名為愚夫所行禪。所行者，
所觀也，有所觀之相，所以亦通於外道。
<庚>庚二　觀察義禪</庚>
<段/><偈>　『云何觀察義禪？謂人無我自相共相，外道自、他、俱無性已，觀法無我，彼地
相義漸次增進，是名觀察義禪』。</偈>
<段/>此觀已覺知諸法自共相無我，離於外小執著，能隨順入初地無相義，名觀察義
禪。乃是菩薩在資糧及加行位之漸進，因依言說理解觀一切空無相義，尚未如修習
<頁 id="13p1299"/>
位如實親證。
<庚>庚三　攀緣如禪</庚>
<段/><偈>　『云何攀緣如禪？謂妄想二無我，妄想如實處不生妄想，是名攀緣如禪』。</偈>
<段/>攀緣如者，緣真如之禪觀。此觀於所遣計我計法之妄執，及能遣之二無我觀亦
無，所謂如實了知二我本來是空，不起妄想分別，親證真如，是名攀緣如禪。乃通
達位菩薩入於初地以上親證真如所行。
<庚>庚四　如來禪</庚>
<段/><偈>　『云何如來禪？謂入如來地，得自覺聖智相三種樂住，成辦眾生不思議事，是名
如來禪』。</偈>
<段/>此如來禪，由證真如究竟，得佛自覺聖智，住第一義境界，得三種意生身，發
不思議妙用，安樂眾生，名如來禪。乃八地以上到於佛地之妙覺果上所行。
<戊>戊二　重頌</戊>
<頁 id="13p1300"/>
<段/><偈>　爾時、世尊欲重宣此義，而說偈言：『凡夫所行禪，觀察相義禪，攀緣如實禪，
如來清淨禪。譬如日月形，缽頭摩深險，如虛空、火盡，修行者觀察，如是種種相，
外道道通禪；亦復墮聲聞，及緣覺境界。捨離彼一切，則是無所有，一切剎諸佛，以
不思議手，一時摩其頂，隨順入如相』。</偈>
<段/>初四句頌總標。譬如日月形至及緣覺境界，謂愚夫有相觀禪，或如日月，或如
紅蓮在深險中，或如虛空，或如火燒白骨，如是種種禪定，非住於斷苦慕滅之聲聞
及觀緣起修之緣覺境界，即墮外道。捨離彼一切句，明觀察義禪捨離彼所執自共相
法，復如實觀察以親緣真如，然後隨順入如來禪，則諸佛大放光明而來摩頂，成就
不可思議事，由是廣濟眾生。昔仰山語香嚴曰：『汝雖悟如來禪，而未知祖師禪』
，以如來禪是果上禪，功勳極則；祖師禪則聖凡平等，不涉功勳，悟時當下即是。
祖為佛始，佛為祖終，非佛非祖，復是何物？
 <丙>丙三　成唯識果</丙>
<頁 id="13p1301"/>
<丁>丁一　共涅槃果</丁>
<戊>戊一　大般涅槃門</戊>
<己>己一　問</己>
<段/><偈>　爾時、大慧菩薩摩訶薩復白佛言：『世尊！般涅槃者，說何等法謂為涅槃』？</偈>
<段/>前來明所彰之境，依識觀相，遣執顯性，頓悟唯心，然後從悟起修，修四觀行
，復別論三位，進而為總持之禪定，所謂止觀雙運、定慧平等之靜慮也。然修行必
期剋果，雖從初治地即能獲效，如加行為資糧位之果，修習為加行位之果，然乃至
入地，尚非圓滿究竟之極果。究竟地者，即無上涅槃、菩提二轉依果是：一者、共
涅槃果，二者、大菩提果。涅槃初義，乃為解脫生死輪迴，故二乘亦分證，而外道
妄取邪定境為涅槃，不知定歇仍歸流轉，故無涅槃。但二乘再發菩提心，猶有變易
生死，故祇就分段解脫，說佛與二乘共證，若不思議無住涅槃，則不能共。至於大
菩提果，寬言之，則菩薩亦得妙觀察智、平等性智之果；究之、大乘佛果唯在大圓
<頁 id="13p1302"/>
鏡智，雖菩薩亦不能得也。所以在唯識果二十九門之中，明共果僅四門，不共果有
二十五門，正大菩薩之所修證，故廣明之也。般涅槃之般者，入義。涅槃者，古譯
滅，後譯寂滅，一切煩惱及業與生死苦皆解脫義。加寂字者，有本性空寂義。後玄
奘法師仍以為意未完全，譯為圓寂，即圓滿寂滅義；所謂圓滿一切無漏功德，而無
不當體泯寂故。明義圓足，故今用之。大慧問涅槃是何等法，非問入涅槃。
<己>己二　答</己>
<庚>庚一　正辨涅槃</庚>
<辛>辛一　如來涅槃</辛>
<段/><偈>　佛告大慧：『一切自性習氣，藏意意識見習轉變，名為涅槃。諸佛及我，涅槃自
性空事境界。復次、大慧！涅槃者，聖智自覺境界，離斷常妄想性非性。云何非常？
謂自相共相妄想斷，故非常。云何非斷？謂一切聖去來現在得自覺，故非斷。大慧！
涅槃不壞不死：若涅槃死者，復應受生相續；若壞者，應墮有為相。是故涅槃離壞、
<頁 id="13p1303"/>
離死，是故修行者之所歸依。復次、大慧！涅槃、非捨非得，非斷非常，非一義非種
種義，是名涅槃』。</偈>
<段/>轉一切識自性名言習氣之有漏為無漏。名言習氣、通有無漏，蓋一切法各各差
別名言種緣起十法界。見習者，我法見習氣，以我執發生有漏善不善無記之有支業
習氣，感生死果，故必須將此我執習氣及有支習氣轉捨，乃為清淨無漏，即大涅槃
，實則轉捨其本空之妄執境耳。佛自覺智境，非常非斷，非有性非無性也。以名言
妄想及自共相妄想離，故非常，妄想離而第一義聖智能親證，故非斷；非常故非有
性，非斷故非無性。涅槃不壞不死者，蓋非世間有漏有為法有生死相續、有成住壞
空也。無論修何事業，必希望得一永不壞之果。得可壞果，則生仍有死，得如不得
！所以外道不明佛法，雖修得禪定果，仍墮第三世苦。此大涅槃是不思議法界，非
大修證不能了知，所有種種思量卜度，皆不可得。所以一切皆非，唯證相應。
<辛>辛二　二乘涅槃</辛>
<頁 id="13p1304"/>
<段/><偈>　『復次、大慧！聲聞緣覺涅槃者，覺自相共相，不習近境界，不顛倒見，妄想不
生，彼等於彼作涅槃覺。復次、大慧！二種自性相，云何為二？謂言說自性相計著，
事自性相計著。言說自性相計著者，從無始言說虛偽習氣計著生。事自性相計著者，
從不覺自心現分齊生』。</偈>
<段/>二乘覺知諸法之自共相，遠離六塵而不習近，知苦、空、無常、無我、不淨，
免於倒見，故於此澈底觀察人無我空而證涅槃。二種計著相者，名相計著及事相計
著，此即妄想自性。二乘雖證涅槃，猶有此法執與外道共也。
<庚>庚二　佛力加持</庚>
<辛>辛一　長行</辛>
<壬>壬一　正明加持</壬>
<段/><偈>　『復次、大慧！如來以二種神力建立菩薩摩訶薩，頂禮諸佛，聽受問義。云何二
種神力建立？謂三昧正受為現一切身面言說神力，及手灌頂神力。大慧！菩薩摩訶薩
<頁 id="13p1305"/>
初菩薩地，住佛神力，所謂入菩薩大乘照明三昧。入是三昧已，十方世界一切諸佛以
神通力，為現一切身面言說，如金剛藏菩薩摩訶薩及餘如是相功德成就菩薩摩訶薩。
大慧！是名初菩薩地。菩薩摩訶薩得菩薩三昧正受神力，於百千劫積習善根之所成就
，次第諸地對治所治相，通達究竟。至法雲地，住大蓮華微妙宮殿，坐大蓮華寶師子
座，同類菩薩摩訶薩眷屬圍繞，眾寶瓔珞莊嚴其身，如黃金、薝蔔、日月光明。諸最
勝子從十方來，就大蓮華宮殿座上而灌其頂，譬如自在轉輪聖王及天帝釋太子灌頂，
是名菩薩手灌頂神力。大慧！是名菩薩摩訶薩二種神力。若菩薩摩訶薩住二種神力，
面見諸佛如來，若不如是，則不能見。復次、大慧！菩薩摩訶薩凡所分別，三昧神足
諸法之行，是等一切悉住如來二種神力。大慧！若菩薩摩訶薩離佛神力能辯說者，一
切凡夫亦應能說。所以者何？謂不住神力故。大慧！山石、樹木及諸樂器、城郭、宮
殿，以如來入城威神力故，皆自然出音樂之聲，何況有心者──聾、盲、瘖啞，無量
眾苦，皆得解脫！如來有如是等無量神力，利安眾生』。</偈>
<頁 id="13p1306"/>
<段/>佛對於菩薩有兩種神力加持，在未加持前，必先入三昧，由加持力，使身莊嚴
及增智慧，在佛前能為其他菩薩說法或請問於佛。此明菩薩所有殊勝功能，乃由如
來大涅槃之不思議妙用加持，所以不墮二乘。又、菩薩入八地證寂滅定，佛亦加持
令從定起。先入三昧者，定心中平等任持，堪能受佛加被故。二種神力者：一、現
一切身面言說神力，手灌頂神力。此即同於密教，如欲得其要者，可於密宗中請益
也。前段係明初地菩薩受加持，中段明十地，後段總讚嘆。大乘照明三昧、亦曰大
乘光明定。金剛藏菩薩，即華嚴經上明所加被之菩薩，即如見諸世界，初地可見百
世界，二地見千，三地見萬，皆有限量；蒙佛力加持之後，則能無量數。明佛為法
王，於一切法隨心自在而為回轉。所以末段結讚：一切無情之物自然出聲，聾、盲
、瘖啞無量諸苦皆得解脫，何況有情眾生？何況無病眾生？何況菩薩耶？
<壬>壬二　問答明意</壬>
<段/><偈>　大慧菩薩復白佛言：『世尊！以何因緣如來應供等正覺，菩薩摩訶薩住三昧正受
<頁 id="13p1307"/>
時，及勝進地灌頂時，加其神力』？佛告大慧：『為離魔業煩惱故，及不墮聲聞地禪
故，為得如來自覺地故，及增進所得法故，是故如來應供等正覺咸以神力建立諸菩薩
摩訶薩。若不以神力建立者，則墮外道惡見妄想，及諸聲聞，眾魔希望，不得阿耨多
羅三藐三菩提。以是故，諸佛如來咸以神力攝受諸菩薩摩訶薩』。</偈>
<段/>大慧復問初地至十地──即勝進地──菩薩有何必要緣故，蒙佛二種神力加持
？佛答有四種因緣，若不加持者，不能速離魔業煩惱故，不免墮二乘偏證故，不能
速得自覺聖智故，不能顯示大乘功德故。是故諸佛咸以威神力加被諸大菩薩，成就
大願，不退菩提。
<辛>辛二　重頌</辛>
<段/><偈>　爾時、世尊欲重宣此義，而說偈言：『神力人中尊，大願悉清淨，三摩提灌頂，
初地及十地』。</偈>
<段/>人中尊，稱佛也。二大加持力，皆出自佛之清淨大願。
 <頁 id="13p1308"/>
<戊>戊二　分別緣起門</戊>
<己>己一　問答緣生</己>
<庚>庚一　問</庚>
<段/><偈>　爾時、大慧菩薩摩訶薩復白佛言：『世尊！佛說緣起，即是說因緣，不自說道。
世尊！外道亦說因緣，謂勝、自在、時、微塵生，如是諸性生。然世尊所謂因緣生諸
性言說，有間悉檀、無間悉檀？世尊！外道亦說有無有生，世尊亦說無有生，生已滅
。如世尊所說無明緣行乃至老死，此是世尊無因說，非有因說。世尊建立作如是說，
此有故彼有，非建立漸生；觀外道說勝，非如來也。所以者何？世尊！外道說因不從
緣生，而有所生。世尊說觀因有事，觀事有因，如是因緣雜亂，如是展轉無窮』！</偈>
<段/>前明涅槃有不共二乘者，以二乘尚於言詮上執有實法故，以緣起之生死斷盡為
涅槃，以為實有緣起諸生死苦可滅，不了唯心所現，本來空寂，故此繼說緣起。大
慧暗曉佛意，故藉外道以顯，非不知而故難也。問：佛說十二緣起皆由因而果，非
<頁 id="13p1309"/>
自心起，唯心所現，似同外道之計作者。而外道亦云是種種因緣造作，所謂由勝性
、或自在天、或時節、或微塵等而生一切法。佛所說之緣起，將毋與外道名異義同
耶？外道說由作者從無生有，有仍歸無；佛說諸法本無，因緣和合而生，生又還滅
，亦同外道。佛說無明緣行乃至老死，謂無明依現境不明，現境又依無明業招，如
是展轉相因，則無第一真因建立次等，反不如外道計作者，有一能生真因，漸生之
所生法，其說為勝。復次、外道說第一因不從緣生，以能生萬物者為因，能生萬物
而不為萬物之所生，所謂生生者不生也。此常住不變滅真因，既非他緣生而能生他
法，是外道從不生不滅中有能生能滅，而佛乃說觀因有果，觀果有因，因又為果，
果又為因，豈非因緣錯亂？種種疑難，請佛解釋。
<庚>庚二　答</庚>
<段/><偈>　佛告大慧：『我非無因說、及因緣雜亂說。此有故彼有者，攝所攝非性，覺自心
現量。大慧！若攝所攝計著，不覺自心現量，外境界性非性，彼有如是過；非我說緣
<頁 id="13p1310"/>
起。我常說言：因緣和合而生諸法，非無因生』。</偈>
<段/>佛說非無因，亦非錯亂。蓋覺悟自心現量無能取所取實法，所以曰此有故彼有
。外道不覺，計著能取所取，攝受心外境界，對一切法皆起有無見。復次、佛不同
外道計執從無而有，從有而無之有無；非取實法，故佛所說無過。唯心現，因緣和
合，亦何嘗無因？彼外道計心外有法，乃有如是無因過耳。又佛說空，亦非彼彼相
待，一切法當體即空，非滅後空也。此佛雖答大慧之難，實亦兼破小乘。
<己>己二　問答言說</己>
<庚>庚一　問</庚>
<段/><偈>　大慧復白佛言：『世尊！非言說有性，有一切性耶？世尊！若無性者，言說不生
，是故言說有性，有一切性』。</偈>
<段/>此大慧復問：謂非因言說有一切法，蓋因有一切法而始有言說耳。有性者，法
有自體性義。必有一切法而始有言說，殆疑佛說但有言說而無法體，不合道理。
<頁 id="13p1311"/>
<庚>庚二　答</庚>
<辛>辛一　長行</辛>
<段/><偈>　佛告大慧：『無性而作言說，謂兔角、龜毛等世間現言說。大慧！非性非非性，
但言說耳。如汝所說「言說有性，有一切性」者，汝論則壞。大慧！非一切剎土有言
說，言說者、是作耳。或有佛剎瞻視顯法，或有作相，或有揚眉，或有動睛，或笑，
或欠，或謦欬，或念剎土，或動搖。大慧！如瞻視及香積世界，普賢如來國土但以瞻
視令諸菩薩得無生法忍、及諸勝三昧。是故非言說有性有一切性。大慧！見此世界蚊
蚋蟲蟻，是等眾生無有言說而各辦事』。</偈>
<段/>前來大慧之疑，亦幾同於二乘計法定有實體之執，豈知佛以如幻法而假說。彼
無體性而起言者，世間亦恆有之，如言兔角、龜毛，實無兔角龜毛，故非性；然名
字非無，故非非性。此但有言說而無實體之兔角、龜毛已成為言說，然則大慧所立
必有一切法乃有言說之論、破矣。且非一切剎土皆有言說，言說但是世間假法，十
<頁 id="13p1312"/>
方世界不必皆以音聲而表意義。有此言不必有此法，有此法不必有此言，各世界種
種之顯法不同，此方教體在音聞也。又如此世界蚊蚋蟲蟻等眾生，亦無言說而能辦
事，愈見不必拘定言說詮法體矣。
<辛>辛二　重頌</辛>
<段/><偈>　爾時、世尊欲重宣此義而說偈言：『如虛空、兔角，及與槃大子，無而有言說，
如是性妄想。因緣和合法，凡愚起妄想，不能如實知，輪迴三有宅』。</偈>
<段/>虛空也，兔角也，槃大子──石女兒──也，皆無有實體而但有言說者，妄想
分別心假設為言耳。亦如法性本空而妄計有諸法，凡夫不能如實了知萬法唯識，種
種妄想，乃輪迴於三有之宅。
 <戊>戊三　常聲如幻門</戊>
<己>己一　問答常聲</己>
<庚>庚一　問</庚>
<頁 id="13p1313"/>
<段/><偈>　爾時、大慧菩薩摩訶薩復白佛言：『世尊！常聲者，何事說』？</偈>
<段/>前來所說涅槃，非常非斷。緣起生即無生，是一切法離於斷常。而佛在他經上
又說「常樂我淨」，「常住真心」，「是法住法位，世間相常住」種種文句，究依
何種法而說此常名、常句耶？
<庚>庚二　答</庚>
<段/><偈>　佛告大慧：『為惑亂。以彼惑亂，諸聖亦現而非顛倒。大慧！如春時燄、火輪、
垂髮、犍闥婆城、幻、夢、鏡像、世間顛倒，非明智也；然非不現。大慧！彼惑亂者
有種種現，非惑亂作無常。所以者何？謂離性非性故。大慧！云何離性非性惑亂？謂
一切愚夫種種境界故。如彼恆河，餓鬼見不見故，無惑亂性，於餘現故非無性。如是
惑亂，諸聖離顛倒，不顛倒，是故惑亂常，謂相相不壞故。大慧！非惑亂種種相，妄
想相壞，是故惑亂常。大慧！云何惑亂真實？若復因緣，諸聖於此惑亂不起顛倒覺，
非不顛倒覺。大慧！除諸聖於此惑亂，有少分想，非聖智事相。大慧！凡有者，愚夫
<頁 id="13p1314"/>
妄說；非聖言說。彼惑亂者，倒不倒妄想，起二種種性：謂聖種性，及愚夫種性。聖
種性者，三種分別：謂聲聞乘、緣覺乘、佛乘。云何愚夫妄想起聲聞乘種性？謂自共
相計著，起聲聞乘種性，是名妄想起聲聞乘種性。大慧！即彼惑亂妄想起緣覺乘種性
，謂即彼惑亂自共相不親計著，起緣覺乘種性。云何智者即彼惑亂起佛乘種性？謂覺
自心現量，外性非性，不妄想相，起佛乘種性，是名即彼惑亂起佛乘種性。又、種種
事性，凡夫惑想起愚夫種性。彼非有事、非無事，是名種性義。大慧！即彼惑亂不妄
想，諸聖心意意識過習氣自性法，轉變性，是名為如。是故說如離心，我說此句顯示
離想，即說離一切想』。</偈>
<段/>佛說四念處為對治凡外四顛倒，而二乘執為實法，幾同外道；佛又說常、樂、
我、淨以破二乘之法執，亦依於惑亂妄法而說耳。此諸妄法，聖人亦未嘗不見，但
知其妄而不為所顛倒。如陽燄乃至鏡像等種種妄法，然世人顛倒，無不惑以為真；
唯智者知其皆非，然非不見種種惑亂，特非如渴鹿等起種種分別耳。蓋在根本智上
<頁 id="13p1315"/>
，一切皆無所有無所見；而在後得智上，無論何法皆悉緣現，十法界一切依正諸法
，皆同夢事；然亦非無佛智，不過已破無明之無分別智上不起顛倒，非絕滅之以為
離於顛倒。所以觀察諸法、如實了知恆常如幻，無有實常，亦無實斷。是故凡夫自
愚，聖人不迷。由此可明惑亂之法，非作無常，蓋離於有無故。雖有而如幻故，離
有；雖幻而愚夫惑為有故，非無。如恆河、天眼見為琉璃，人見為水，牛、羊亦見
為水，魚、龍見為雲氣，餓鬼見之為火。如是恆河，不可謂定有無，此趣見、彼趣
不見，故非有性；此趣不見彼趣見，故非無性。所以一切萬物，皆恆如幻，非有非
無，隨有情之心量不同，而有各別緣起幻境。即依他起之唯識現、唯識變法，不可
斷定為有為無，乃離於顛倒耳。佛之無礙智，凡於他趣中之所妄見，無不了知；而
佛所覺之唯識現，眾生則不能了知矣。惑亂恆常惑亂，而相相者，差別相也。非惑
亂上有差別相，蓋妄想上現耳。妄想一壞，此惑亂如幻法，平等一味，恆常普遍如
是。故因緣所生法，即空、即假、即中，在惑亂上遣去妄想，即圓成實。諸聖於此
<頁 id="13p1316"/>
妄法固離顛倒，然亦非不如諸顛倒者而了其顛倒。自覺聖智寂無搖動，特隨順眾生
而假設安立，此乃如量智之妙用，了知諸法如幻，並無少分以為實有。否則、離於
聖證智境，故曰妙有非有。昔者文殊菩薩偶起一佛見、法見，被佛呵斥，貶向鐵圍
山去，可見凡有少分妄想，皆非聖覺。
<段/>復次、凡執幻為實，皆愚夫妄見。不知但隨一向分別習慣及同業報體之關係，
非實似實。此種內根、外塵幻法，起倒不倒想，即成聖、愚二種性，即聲聞、緣覺
、佛乘、三聖性，及凡夫愚性。聲聞於陰、界、入之苦、空、無我、自共相起聲聞
性，然仍帶有愚夫妄習，因其不離法執也。緣覺於惑法了知緣起，將一切法離散而
不與之和合接近──如古有國王，納涼園中，宮女為拂扇，女手御數釧，動搖有聲
，王令除之，乃至僅賸一釧，始不復響，因而發悟，覺一切法須離開而不相近，遂
棄國而出家修道，後成獨覺──然仍不免於計著也，故只起緣覺獨覺性。有大乘智
之智者，發心修道乃至成佛，亦不離此惑亂之法，唯了知自心所現非實，即修唯識
<頁 id="13p1317"/>
無境觀，由是不起妄想而成佛種性。至於凡夫，則計著種種實事，有種種實性，無
論何法無不皆然。不知非有事非無事──如恆河之現相，非有火非有水，亦有火亦
有水──隨所見而轉變，此所以愚夫種性異於聖種性。
<段/>復次、即彼惑亂法上去其過患，自心有漏習氣、有漏心皆轉捨，於彼惑亂上離
去種種虛妄分別所起者，即是真如。所以佛即惑亂法上而說涅槃，而說緣起，而說
真如，而說一切法。并非除去依他之如幻法，另有一法可說為常等，所以二乘離生
死求涅槃為妄見也。故曰：離一切妄想，則真如即現前矣。
<己>己二　問答如幻</己>
<庚>庚一　第一問答</庚>
<段/><偈>　大慧白佛言：『世尊！惑亂為有為無』？佛告大慧：『如幻，無計著相；若惑亂
有計著相者，計著性不可滅，緣起應如外道說因緣生法』。</偈>
<段/>惑亂之法為有為無？此大慧問佛也。佛告大慧下，此佛答也。惑亂如幻，非有
<頁 id="13p1318"/>
非無。若於幻法而有計著之有無相，則計著應成為實體而不可滅，緣起而有、豈不
同外道自在天作者能生諸法？蓋因大慧所問有無是計著相，惑亂緣起非計著也。
<庚>庚二　第二問答</庚>
<段/><偈>　大慧白佛言：『世尊！若惑亂如幻者，復當與餘惑作因』？佛告大慧：『非幻惑
因，不起過故。大慧！幻不起過，無有妄想。大慧！幻者、從他明處生，非自妄想過
習氣處生，是故不起過。大慧！此是愚夫心惑計著，非聖賢也。爾時、世尊欲重宣此
義，而說偈言：『聖不見惑亂，中間亦無實，中間若真實，惑亂即真實，捨離一切惑
，若有相生者，是亦為惑亂，不淨猶如翳。復次、大慧！非幻無有相似，見一切法如
幻』。</偈>
<段/>大慧再問幻與餘惑相因，則幻幻相生，不生聖智，惑不能離！佛告大慧：不是
幻法為惑之因，幻法本如幻，不起過惡故；幻現時，亦不起分別妄想。譬幻具成幻
像，非幻具自生幻，乃幻師及其咒術生。故幻法係依他起，自身不能作主，在三性
<頁 id="13p1319"/>
中，屬無覆無記，隨無始業力緣起，聖人雖見幻法，不起顛倒，故幻法不起過；惑
夫自心為計著耳。故曰：『萬法自閒，唯人自鬧』！由此觀察，則幻法不定為惑因
，亦可起聖智而解脫惑也。偈謂如幻妄法，聖人不為惑亂，聖於惑中亦非別有真實
，然離妄想，惑亂即真實故。幻亂中間亦即真實，此明幻法澈底是幻，非如外道妄
計於生滅外別有一能生之不生滅者──如將幻具計為實有。離一切妄想，另有所取
者，皆是能取心妄分別，仍是妄想未除。如目有翳，若有一法可取，皆是妄想也。
幻無分別，即真實相，聖智如如。復次、聖智見一切法如幻，非幻無有相似，非以
幻為喻、則無思可通，無言可立，所以佛說一切如幻。
<庚>庚三　第三問答</庚>
<段/><偈>　大慧白佛言：『世尊！為種種幻相計著，言一切法如幻，為異相計著？若種種幻
相計著言一切性如幻者，世尊！有性不如幻者。所以者何？謂色種種相非因。世尊！
無有因色種種相現，如幻。世尊！是故無種種幻相計著相似性如幻』。佛告大慧：『
<頁 id="13p1320"/>
非種種幻相計著相似一切法如幻。大慧！然不實一切法，速滅如電，是則如幻。大慧
！譬如電光剎那頃現，現已即滅，非愚夫現。如是一切性，自妄想自共相，觀察無性
，非現色相計著』。爾時、世尊欲重宣此義而說偈言：『非幻無有譬，說法性如幻；
不實速如電，是故說如幻』。</偈>
<段/>大慧白佛言至計著相似性如幻，此大慧三問也。謂一切法有如幻、有不如幻，
譬之色塵種種相現，固非皆無因而現者。無種子因，但由計著上所現者，可說為幻
；彼不由計著而現之種種色相，不可說幻，故一切法非皆如幻。佛告大慧下，佛答
也。蓋佛說一切法當體如幻，並非由計著時乃說如幻。諸法在阿賴耶剎那即滅，速
如電光，凡情不覺，只見相續假相，故不能知。所以諸法本來面目即是如幻，並非
由愚夫計著而始現，將妄想上所執之自共相觀察無性，方見諸法如幻。
<段/>重偈之意，離幻無有譬喻，無有可說。法性不實，速起速滅，明法自體如幻，
方說如幻。遣去愚夫妄想，乃了知諸法皆唯心、唯識，而能現之心、能變之識、亦
<頁 id="13p1321"/>
如幻。
<庚>庚四　第四問答</庚>
<段/><偈>　大慧復白佛言：『如世尊所說，一切性無生及如幻，將無世尊前後所說自相違耶
？說無生性如幻』。佛告大慧：『非我說無生性如幻前後相違過。所以者何？謂生無
生，覺自心現量，有非有，外性非性，無生現。大慧！非我前後說相違過，然壞外道
因生，故我說一切性無生。大慧！外道癡聚，欲令有無有生，非自妄想種種計著緣。
大慧！我非有無有生，是故我以無生說而說。大慧！說性者，為攝受生死故，壞無見
、斷見故，為我弟子攝受種種業受生處故，以性聲說攝受生死。大慧！說幻性自性相
，為離性自性相故。墮愚夫惡見相希望，不知自心現量，壞因所作生，緣自性相計著
，說幻、夢自性相一切法，不令愚夫惡見希望計著自及他一切法，如實處見，作不正
論。大慧！如實處見一切法者，謂超自心現量』。爾時、世尊欲重宣此義而說偈言：
『無生作非性，有性攝生死，觀察如幻等，於相不妄想』。</偈>
<頁 id="13p1322"/>
<段/>大慧復白佛言至說無生性如幻，此大慧第四問。蓋佛說一切法無生，今又說一
切法如幻，不應相違。恐人在幻及無生上起分別執，故問佛以免之。佛告大慧下，
此佛答也。蓋佛說了得生即無生，故說無生即如幻、是無生無滅，即有非有。妄計
之法絕對是無，故依遍計執說無生，顯緣起說如幻，而說無生正顯如幻。外道計著
另有一從無而有、從有而無之異因為能生，故破之曰無生。又說陰、界、入種種法
，顯有生死輪迴流轉因果，破外道斷滅見，令諸弟子知有隨業受生死也。又說一切
法自性相如幻者，為離二乘凡外執諸法有實性也。愚夫挾有一作者之因，能生諸法
自性相，令離此執如實處見，了達一切唯心、唯識，超脫自心現業報境，得聖智事
，離一切妄分別。
<段/>重偈之意：說無生者，為外道以作者為因而生，以辨此生是無。說有性──即
陰界入諸法──者，明有生死流轉，以破斷見。說如幻、夢者，離一切法自共相之
妄想，由此如實了知無生如幻，不相違也。
<頁 id="13p1323"/>
<己>己三　辨名句文</己>
<段/><偈>　『復次、大慧！當說名、句、形身相。善觀名、句、形身菩薩摩訶薩，隨入義、
句、形身，疾得阿耨多羅三藐三菩提；如是覺已，覺一切眾生。大慧！名身者，謂若
依事立名，是名名身。句身者，謂句有義身，自性決定究竟，是名句身。形身者，謂
顯示名句，是名形身。又、形身者，謂長短高下。又句身者，謂徑跡，如象、馬、人
獸等所行徑跡，得句身名。大慧！名及形者，謂以名說無色四陰，故說名；自相現，
故說形。是名名、句、形身。說名、句、形身相分齊，應當修學』！爾時、世尊欲重
宣此義而說偈言：『名身與句身，及形身差別，凡夫愚計著，如象溺深泥』。</偈>
<段/>此段即五明之聲明。名句形、即名、句、文。一名、一句、一文、曰名句文，
多名、多句、多文、曰名句文身。佛囑諸菩薩善觀能詮之名、句、文身，而後可以
自覺覺他，不為所縛。名及名身，依一一法而立。句及句身，依一一法上差別義而
立，即於法上所有決定究竟之義。文、即文字，謂是名、句所依而能顯示名、句之
<頁 id="13p1324"/>
差別者。名、句、文、皆是音聲上之分位假，不為所惑，方得其用。文身亦曰形身
，如物表現之形狀故。句身又如徑跡，喻以句而尋義，猶以象、馬等之徑跡而尋象
馬。又名謂受、想、行、識之四陰，以名詮立，無自形體，不同色蘊有自形狀；色
形即文。然此名、句、文身，皆心不相應行假法，勿著為實，菩薩應當修學以自悟
悟他耳。重偈之意：一切法皆唯心，況名、句、文身為聲之分位？隨文計著，則是
不了如幻，自陷陷他，如象溺深泥，難以出離矣。
<己>己四　辨止記論</己>
<庚>庚一　長行</庚>
<段/><偈>　『復次、大慧！未來世智者，以離一異、俱不俱見相，我所通義，問無智者。彼
即答言：此非正問，謂色等常無常，為異不異？如是涅槃諸行，相所相，求那所求那
，造所造，見所見，塵及微塵，修與修者，如是比展轉相如是等問，而言佛說無記止
論。非彼癡人之所能知，謂聞慧不具故。如來應供等正覺令彼離恐怖句故，說言無記
<頁 id="13p1325"/>
，不為記說。又止外道見論故，而不為說。大慧！外道作如是說：謂命即是身，如是
等無記論。大慧！彼諸外道愚癡，於因作無記論，非我所說。大慧！我所說者，離攝
所攝，妄想不生，云何止彼？大慧！若攝所攝計著者，不知自心現量，故止彼。大慧
！如來應供等正覺，以四種記論為眾生說法。大慧！止記論者，我時時說，為根未熟
，不為熟者。復次、大慧！一切法離所作因緣不生，無作者故，一切法不生。大慧！
何故一切性離自性？以自覺觀時，自共性相不可得，故說一切法不生。何故一切法不
可持來，不可持去？以自共相，欲持來無所來，欲持去無所去，是故一切法離持來去
。大慧！何故一切諸法不滅？謂性自性相無故，一切法不可得，故一切法不滅。大慧
！何故一切法無常？謂相起無常性，是故說一切法無常。大慧！何故一切法常？謂相
起無生性，無常常，故說一切法常』。</偈>
<段/>此段明佛對來問者，無不隨其所宜而答。然或問者愚癡無智，先存異見，縱與
之言，難教領會，故亦有止其所問不為記答之一門以對付彼。然此乃佛之不思議方
<頁 id="13p1326"/>
便，愚者不能模仿。蓋愚者遇不能判斷之處，輒假佛之止句以為護符，此佛所以不
得不辨別也。從唐譯意：謂未來世有愚癡無智不通達佛所說義，執四句見，向諸智
者無理瑣問，此智者自當止之曰：此非正問，而不為答。謂問色等五陰之自相及常
無常共相為一為異，離有為所顯涅槃無為法及依他起之有為法為一為異，生、住、
異、滅之四相與所相之色、聲、香、味、觸、法等為一為異，如是乃至求那、所求
那──謂能依之德相及所依之實體──，造所造──謂能造之四大種及所造之十有
對色：眼、耳、鼻、舌、身、色、聲、香、味、觸──，見所見──謂能見之見分
及所見相分──，塵及微塵──謂大地土石及極細微塵──，修與修者──所修之
行及能修之人等為一為異？為俱不俱？如是種種對待之相，展轉相問，皆由不通達
佛智第一義，故佛弟子止而不為記論。然此諸問亦非全不為答，如來遇有智者，無
不答之。但邪問者，以愚癡故，或聞慧未具故，深妙之理，非所能知，不能令其悟
入，反添妄想分別，生其恐怖，故不為記別也。復次、為止息外道妄立作者見──
<頁 id="13p1327"/>
如自在天、上帝等──之論止不為說，非對於正問而不示答也。外道執命即身，云
身死命即斷；或云身與命異，身死命可相續不斷。均以作者為能造萬物因，彼等亦
云不可思議，止他人問，作無記論，然全非佛說也。佛說離能取之心及所取之法，
不生妄想，何須用止？外道由妄想所計之物，本來無有，離佛法真實義，不了自心
現量，全為妄想塞蔽，只有暫時止之，俟根熟時再為之說。譬如答彼小兒，萬難喻
以大義，俟其長成曉事，乃為解釋。佛對根未熟者，亦復如是。此為別時意趣，有
時對慧具根熟者，未嘗不廣說也。所以佛說不可思議，即在思議中明，并不止遏他
人不許問也。四種記論，詳下重頌。
<段/>一切法不生者，離所生及能作者之因故。外道計生生者不生，佛從根本取消其
計，故曰不生。一切法離自性者，在自己分別覺觀上所現之一切法自共相都不可得
，所謂如是心起即有如是相現，皆自心分別耳。一切法無來無去者，能取分別心起
，當處所取相現，起無所來，滅無所去。一切法不滅者，一切法皆唯識，如龜毛、
<頁 id="13p1328"/>
兔角無自體相之可得，何由可滅？一切法無常者，分別心起，自他、因果相即隨之
剎那剎那而起，起相無常，還他無常。一切法常者，了相起即無相起，分別而有，
不分別即無，無常即無無常，故無常常。又、無常者，從來無常，永久無常，恆常
普遍無常，眾生至佛，法法無常，無常常恆無常，故無常常。又、無常相所顯之性
是常，故無常常。上明佛法無不可說，但皆唯心所現、唯識所變，說即無說，皆不
思議。如有不智，或先橫一惡見來者，則不可與言而止其問耳。
<庚>庚二　重頌</庚>
<段/><偈>　爾時、世尊欲重宣此義，而說偈言：『記論有四種：一向、反詰問，分別、及止
論；以制諸外道。有及非有生，僧佉、毗舍師，一切悉無記，彼如是顯示。正覺所分
別，自性不可得，以離於言說，故說離自性』。</偈>
<段/>佛有問必答，然答有四種：一、一向答，如此經之酬大慧菩薩，隨問隨答。二
、反詰問，因所問之不正，或有含糊，反詰之使其悟。如昔有問佛曰：我一切法不
<頁 id="13p1329"/>
受。佛反詰曰：此語受否？蓋此句義亦在一切法內也。三、分別答，來問理有差別
，須分別以答之。如問：有靈魂否？靈魂之義，極其含混，世人所謂靈魂，佛法並
無此名，然世俗及耶教皆計有之。破執應答曰：無。隨俗、亦可假說受熏持種之阿
賴耶，曰有。四、止論答，即長行所明者。四答佛所恆用，而止論多以制外道邪見
用之也。僧佉、數論師，計因中有果者。毗舍、勝論師，計因中無果者。種種計從
無而有，從有而無，皆不可酬對而記別者。佛了一切唯心皆不可得，不可得故，離
於言說，言說皆假詮也。了能詮所詮之智亦假智，皆不證實，故說離自性也。
 <戊>戊四　四果差別門</戊>
<己>己一　請許</己>
<段/><偈>　爾時、大慧菩薩摩訶薩復白佛言：『世尊！惟願為說諸須陀洹、須陀洹趣差別通
相。若菩薩摩訶薩善解須陀洹趣差別通相，及斯陀含、阿那含、阿羅漢方便相，分別
知已，如是如是為眾生說法，謂二無我相及二障淨，度諸地相，究竟通達，得諸如來
<頁 id="13p1330"/>
不思議究竟境界，如眾色摩尼，善能饒益一切眾生，以一切法境界無盡身財，攝養一
切』。佛告大慧：『諦聽！諦聽！善思念之！今為汝說』。大慧白佛言：『善哉！世
尊！唯然、聽受』。</偈>
<段/>上明緣起之幻、涅槃之常、皆是唯心，故常住法非滅此心別有。維摩經所謂『
無離文字說解脫相，文字性離即解脫』相也。由此大慧菩薩繼問小乘四果，以明迷
執於涅槃者。一、菩薩若知小乘所修之行、所得之果，以之為鑒，可得不墮。二、
明了小乘法，則遇小乘根器可以為之說法。所以請佛開示四果所修方便行相及所得
果，離人我相，進離法我及斷二障，以自利利他也。
<己>己二　解說</己>
<庚>庚一　正答四果</庚>
<辛>辛一　長行</辛>
<壬>壬一　別明四果</壬>
<頁 id="13p1331"/>
<段/><偈>　佛告大慧：『有三種須陀洹、須陀洹果差別。云何為三？謂下、中、上。下者，
極七有生。中者，三、五有生而般涅槃。上者，即彼生而般涅槃。此三種有三結：下
、中、上。云何三結？謂身見、疑、戒取。是三結差別，上上昇進，得阿羅漢。大慧
！身見有二種：謂俱生及妄想。如緣起妄想自性妄想。譬如依緣起自性，種種妄想自
性計著生，以彼非有非無，非有無，無實妄想相故。愚夫妄想，種種妄想自性相計著
，如熱時燄，鹿渴水想，是須陀洹妄想身見。彼以人無我攝受無性，斷除久遠無知計
著。大慧！俱生者，須陀洹身見，自他身等四陰，無色相故。色生、造及所造故，展
轉相因相故，大種及色不集故。須陀洹觀有無品不現，身見則斷，如是身見斷，貪則
不生，是名身見相。大慧！疑相者，謂得法善見相故，及先二種身見妄想斷故，疑法
不生。不於餘處起大師見，為淨不淨，是名疑相須陀洹斷。大慧！戒取者云何？須陀
洹不取戒，謂善見受生處苦相故，是故不取。大慧！取者，謂愚夫決定受習苦行，為
眾具樂故求受生。彼則不取，除回向自覺勝，離妄想，無漏法相行方便，受持戒支，
<頁 id="13p1332"/>
是名須陀洹取戒相斷。須陀洹斷三結，貪、癡不生。若須陀洹作是念：此諸結我不成
就者，應有二過：墮身見，及諸結不斷』。大慧白佛言：『世尊！世尊說眾多貪欲，
彼何者貪斷』？佛告大慧：『愛樂女人，纏綿貪著，種種方便，身口惡業受現在樂，
種未來苦，彼則不生。所以者何？得三昧正受樂故，是故彼斷，非趣涅槃貪斷。大慧
！云何斯陀含相？謂頓照色相妄想生相見相不生，善見禪趣相故，頓來此世，盡苦際
、得涅槃，是故名斯陀含。大慧！云何阿那含？謂過去、未來、現在色相性非性生，
見過患使，妄想不生故及結斷故，名阿那含。大慧！阿羅漢者，謂諸禪、三昧、解脫
、力、明，煩惱苦妄想非性故，名阿羅漢』。大慧白佛言：『世尊！世尊說三種阿羅
漢，此說何等阿羅漢？世尊！為得寂靜一乘道？為菩薩摩訶薩方便示現阿羅漢？為佛
化化』？佛告大慧：『得寂靜一乘道聲聞，非餘。餘者行菩薩行，及佛化化，巧方便
本願故，於大眾中示現受生，為莊嚴佛眷屬故』。</偈>
<段/>須陀洹、華有二譯：一、從反面譯曰逆流，言已能逆生死流也。二、從正面譯
<頁 id="13p1333"/>
曰預流，言已預於聖智流也。下根者，人間天上七往回，中根、或五番或三番往回
，上根者、即生證涅槃。三根之斷三結，亦下、中、上。結者，煩惱結縛之謂。身
見者，五陰聚中所起之我我所見。疑者，對三寶、四諦不明了尊信。戒取者，貪三
界內之福報而修苦行。初果斷惑，本有五鈍：貪、瞋、癡、慢、疑，五利：身、邊
、邪、見、戒、之十使，今舉三而攝十也。畢竟斷盡，成阿羅漢。所斷身見有二：
一、俱生而有，二、分別所起。俱生者，與身俱生而同有，通六、七識俱有。分別
所起者，僅第六識有，依俱生身見起分別身見，如依緣起起於妄想、非有非無：所
計我及我所皆妄想相，如龜毛、兔角之本無，故非有；愚夫種種計著，故非無。亦
與渴鹿取陽燄為水，同其妄想。故須陀洹至證果時，人無我智現前，即頓斷久所計
著之分別身見也。至俱生身見，則須陀洹進觀自他身及受、想、行、識四陰，展轉
相因，剎那相續，虛幻不實，無有自相及積聚相可得，上根則頓斷──亦有非頓斷
──證阿羅漢果，中、下亦漸斷之。斷疑相者，謂於四諦、三寶決不起疑，於人無
<頁 id="13p1334"/>
我空相亦不起疑。除三寶外，不於餘外道處以為大師，確知其餘皆生死流轉之有漏
法也。斷戒取者，所有凡夫貪求三界福報，修習種種邪妄苦行，觀察三界無不是苦
，決不取之。須陀洹並非不持戒，但以所行持之戒德，迴向自覺聖智境界，故持戒
非有為行也。然須陀洹於此不起分別，亦不見斷結之須陀洹，亦不見所斷之三結，
證此果後，貪欲澈底不生，不圖現樂而招後苦，以得定樂，世間欲樂無復貪取，然
而進取涅槃之心則未息耳。斯陀含、譯曰一往來，言一來人間也。因不了知色相唯
心所現而起色相分別，故來人間一次；但由善觀察禪趣相，故來一次而了。阿那含
、譯不還，言已不來人間欲界，即在色界天上涅槃。此果已將三世之色相有無見及
睡眠患習等分別斷盡。阿羅漢、譯無生，三界諸惑斷盡不生，證諸禪定、三解脫門
、五力、三明、悉皆具足，煩惱妄想息滅淨盡。
<段/>佛別明四果至阿羅漢果，大慧忽問佛說阿羅漢有三種：一、為一向取寂靜無為
、不發菩薩心者，二、為菩薩退小行方便者，三、為佛所化現、為莊嚴者，此中何
<頁 id="13p1335"/>
指？佛答：所指乃第一種，非餘二種。蓋餘二皆方便示現，行菩薩行，莊嚴佛土者
也。
<壬>壬二　結明唯心</壬>
<段/><偈>　『大慧！於妄想處，種種說法，謂得果、得禪。禪者、入禪、悉遠離故，示現得
自心現量，得果相，說名得果。復次、大慧！欲超禪、無量、無色界者，當離自心現
量相。大慧！受想正受，超自心現量者，不然。何以故？有心量故』。</偈>
<段/>依妄想分別處說種種法，明分別亦非完全有過患，須觀察得果得禪皆隨自心量
分別而現，離法自相而無可得。又、小乘得滅受想定以為無心，不過前六識及七識
一分不起耳，八識仍有，所以仍是唯心。
<辛>辛二　重頌</辛>
<段/><偈>　爾時、世尊欲重宣此義而說偈言：『諸禪、四無量，無色三摩提、一切受想滅，
心量彼無有。須陀槃那果，往來及不還，及與阿羅漢，斯等心惑亂。禪者、禪及緣，
<頁 id="13p1336"/>
斷知、見真諦，此則妄想量，若覺得解脫』。</偈>
<段/>種種禪定也，四無量心也，無色定也，滅想定也，一切皆無實體。四果、二乘
，亦復唯心所現，不能離於分別及惑亂也。離於分別，見真實相，了達此皆分別心
所緣，不但人我斷，法我亦可離矣。
<庚>庚二　別明二覺</庚>
<段/><偈>　『復次、大慧！有二種覺：謂觀察覺，及妄想相攝受計著建立覺。大慧！觀察覺
者，謂若覺性自性相，選擇離四句不可得，是名觀察覺。大慧！彼四句者，謂離一異
、俱不俱、有無非有非無、常無常，是名四句。大慧！此四句離，是名一切法。大慧
！此四句觀察一切法，應當修學。大慧！云何妄想相攝受計著建立覺？謂妄想相攝受
計著，堅、濕、煖、動不實妄想相四大種，宗、因相、譬喻計著，不實建立而建立，
是名妄想相攝受計著建立覺。是名二種覺相。若菩薩摩訶薩成就此二覺相，人法無我
相究竟善知，方便無所有覺，觀察行地得初地，入百三昧，得差別三昧，見百佛及百
<頁 id="13p1337"/>
菩薩，知前後際各百劫事，光照百剎土；知上上地相，大願殊勝神力自在，法雲灌頂
，當得如來自覺地，善繫心十無盡句，成熟眾生，種種變化，光明莊嚴，得自覺聖樂
三昧正受』。</偈>
<段/>第一觀察覺，即觀察智，選擇者亦觀察義，此為菩薩所修，與前所明觀察義禪
、攀緣如禪、及遠離四句門，同一功行。謂觀察一切法離四句相而不可得。平常所
謂離一切法，即是離四句見，故此亦可曰遠離四句所修觀智。第二取著分別相建立
智，通於二乘及外道。蓋小乘法執智與外道取心外法同。取四大種實有，於其上立
一宗，立一因，又立一喻，妄想計著之不足，又以言說而建立，皆心外取法相之過
，如小乘一切有部等。菩薩觀此二種覺，澈了二乘過患，乃能通達二乘所斷之人我
及不能斷之法我，於是究竟成就人法二無我相智，入於初地，得種種百法門，法利
無盡；漸登十地而得佛覺，不捨離華嚴十無盡大願，乃至菩薩果後亦不離此，自覺
覺他，安住三昧。
<頁 id="13p1338"/>
<庚>庚三　四大造色</庚>
<段/><偈>　『復次、大慧！菩薩摩訶薩當善四大造色。云何菩薩善四大造色？大慧！菩薩摩
訶薩作是覺：彼真諦者，四大不生。於彼四大不生，作如是觀察。觀察已，覺名相妄
想分齊，自心現分齊，外性非性，是名心現妄想分齊，謂三界。觀彼四大造色性離，
四句通淨，離我我所，如實相，自相分段住，無生自相成。大慧！彼四大種云何生造
色？謂津潤妄想大種，生內外水界；堪能妄想大種，生內外火界；飄動妄想大種，生
內外風界；斷截色妄想大種，生內外地界。色及虛空俱，計著邪諦，五陰集聚，四大
造色生。大慧！識者、因樂種種跡境界故，餘趣相續。大慧！地等四大及造色等，有
四大緣，非彼四大緣。所以者何？謂性、形相、處所、作、方便無性，大種不生。大
慧！性、形相、處所、作、方便和合生，非無形。是故四大造色相，外道妄想非我』。</偈>
<段/>四大造色者，謂能造四大、所造根塵也。佛說原為假設，并非先有四大極微造
出根身器界，以皆唯識所變，即前在諸識生滅門所假設之大種自性；離言說第一義
<頁 id="13p1339"/>
，即為二見境界。所以外道及二乘雖計著各有不同，皆執有四大之實法，墮於斷常
、有無之見，故誡菩薩應了知彼等妄想而作是四大皆空之觀。觀察妄想所取相如空
華，華本無生，四大依於妄想而計，四大亦實不生，畢竟覺知三界一切名相，皆是
自心妄想所現分際，所計心外之法，皆諸識自變之相分，焉有能造色之四大？四大
不能造色，亦無有能造四大者。四大之自體相，畢竟虛幻，離於四句，乃安住於本
無生滅如實相處，成無生相。佛說四大，因破二乘、凡夫執身心為實有，彼等反執
四大為實，故此為說皆是妄想。謂有妄想之津潤種而生內根身水、外器界水，妄想
之堪能──熾盛義──種而生內根身火、外器界火，飄動生風，斷截──隔斷割截
義──生地，亦復如是。又、計離四大色法外有虛空，種種計實有之邪見，不了知
自心現，計五陰能集聚，色法四大所造。故佛告大慧以第六識因樂種種言說境界故
，造業感招天人等趣，相續受生。二乘、外道計四大能造色等塵根，但四大則無能
為緣以造之者。謂有形處四大作方便因，四大初無形體，故四大不從他造生。此小
<頁 id="13p1340"/>
乘外道之妄執，實非佛說，此在成唯識論上廣破之。最初佛意原為小乘不了無我，
為之說析空觀，令由分析觀空，假說身器為四大之微塵所集；若昧於設教之意而妄
想分別，計著實有，則鄰於外道矣。
<庚>庚四　五陰性相</庚>
<段/><偈>　『復次、大慧！當說諸陰自性相。云何諸陰自性相？相謂五陰。云何五？謂色、
受、想、行、識。彼四陰非色，謂受、想、行、識。大慧！色者，四大及造色各各異
相。大慧！非無色有四數，如虛空。譬如虛空過數相，離於數，而妄想言一虛空。大
慧！如是陰過數相，離於數，離性非性，離四句。數相者，愚夫言說，非聖賢也。大
慧！聖者如幻種種色像，離異不異施設。又如夢影士夫身，離異不異故。大慧！聖智
趣同陰妄想現，是名諸陰自性相，汝當除滅。滅已，說寂靜法，斷一切佛剎諸外道見
。大慧！說寂靜時，法無我見淨，及入不動地。入不動地已，無量三昧自在，及得意
生身，得如幻三昧，通達究竟力、明、自在，救攝饒益一切眾生，猶如大地載育眾生
<頁 id="13p1341"/>
。菩薩摩訶薩普濟眾生，亦復如是』。</偈>
<段/>色、即能造四大及所造色。四陰非色，說為四者，以虛空喻，虛空離於數也。
在妄想分別上可說為一虛空，四陰亦然，在分別上假說為四，非如色法有各各異相
也。說數隨愚夫所分別，非聖智境。不但四陰如是，觀色如幻，亦離異不異之四句
施設。譬之夢中人境，非一非異，聖智悟夢境無所有，凡夫不能了知此聖智趣，起
色陰等妄想。能觀察皆自心分別所見，但離分別，別無色等生滅，則於一切剎中破
除外道見，清淨二無我智現前。入菩薩不動地，得無量三昧門，究竟通達十力、三
明、八大自在，為一切眾生所依止，又長養一切眾生善根，猶地載萬類也。
<庚>庚五　辨涅槃相</庚>
<辛>辛一　長行</辛>
<段/><偈>　『復次、大慧！諸外道有四種涅槃。云何為四？謂性自性非性涅槃，種種相性非
性涅槃，自相自性非性覺涅槃，諸陰自共相相續流注斷涅槃；是名諸外道四種涅槃，
<頁 id="13p1342"/>
非我所說法。大慧！我所說者，妄想識滅名為涅槃』。大慧白佛言：『世尊不建立八
識耶』？佛言：『建立』。大慧白佛言：『若建立者，云何離意識，非七識』？佛告
大慧：『彼因及彼攀緣故，七識不生。意識者，境界分段計著生，習氣長養藏識，意
俱我我所計著，思惟因緣生，不壞身相，藏識因攀緣自心現境界計著心聚生，展轉相
因。譬如海浪，自心現境界風吹，若生若滅，亦如是。是故意識滅，七識亦滅』。</偈>
<段/>外道所計四種涅槃：一、謂諸法自性無性，計先本無後滅無為涅槃。二、謂諸
法實有種種法體而絕滅之，計無色界涅槃。三、謂覺心心所悉皆斷滅，計無想定涅
槃。四、謂五陰自共滅，三界滅，此小乘之所計。此經專明大乘法門，小乘計亦例
同於外道也。小乘及外道，不了唯心，非如來涅槃。佛說涅槃，乃虛妄分別之識滅
，此指第六識虛妄境界分別滅，說斷有漏六識曰涅槃也。然遍計所執，通於六、七
識，佛立八識，應遍計執之六、七識皆斷，所以大慧問何不言亦斷第七。佛答大慧
意謂：染第六滅，染第七亦自滅。蓋第七識只執第八異熟為我，第八之異熟識依第
<頁 id="13p1343"/>
六所造善惡業招感，故第八為第七之所緣，而第六又為第八之因；六不造業，第八
無所受報，第七亦失所緣，不得生虛妄我執矣。所以第六之妄想分別斷，第七亦斷
。因第六種種計著熏習長養藏識中之我執種子，第七我執由此相續不斷，執有不壞
我相，故第七識又以藏識中我執種為因，而藏識現行又為第七之所緣。八識心聚展
轉相生，重要關係，仍在第六。初地後，六、七同轉，藏識內習氣漸漸除滅，入於
如來智境。下以喻顯，海流喻染第八，浪喻染前七識；言諸境皆由自心現，不了知
即是無明，喻為境界風吹起種種識浪。無明者，即第六不明一切境界皆自心現，第
六如悟境唯心現，所以浪滅海平。故染第六識滅，染識盡滅。然則妄想識滅即涅槃
，可明矣！
<辛>辛二　重頌</辛>
<段/><偈>　爾時、世尊欲重宣此義，而說偈言：『我不涅槃性，所作及與相，妄想爾燄識，
此滅我涅槃。彼因、彼攀緣，意趣等成身，與因者是心，為識之所依。如水大流盡，
<頁 id="13p1344"/>
波浪則不起，如是意識滅，種種識不生』。</偈>
<段/>佛說不以能作及所作法之自體相而說涅槃，執取心外有法，但由分別境界識滅
，即無明所知二障滅，名得涅槃。彼第六識為第八識因，第八又為第七所緣，所以
諸識依止而展轉聚生。若意識分別、習氣斷，諸識種種虛妄不生，譬之大流水止，
波浪不興。
<庚>庚六　辨妄想相</庚>
<辛>辛一　長行</辛>
<壬>壬一　佛許說</壬>
<段/><偈>　『復次、大慧！今當說妄想自性分別通相。若妄想自性分別通相善分別，汝及餘
菩薩摩訶薩離妄想，到自覺聖，外道通趣善見，覺攝所攝妄想斷，緣起種種相、妄想
自性行不復妄想』。</偈>
<段/>以前所說種種妄想，尚未專明，故此告以許說種種妄想差別之相。通者，此差
<頁 id="13p1345"/>
別相貫通諸妄想也。妄想能離，自覺可證，由此善觀察凡外通之妄想，能取所取
之心皆息，則於緣起諸法不再有妄想矣。
<壬>壬二　總標</壬>
<段/><偈>　『大慧！云何妄想自性分別通相？謂言說妄想，所說事妄想，相妄想，利妄想，
自性妄想，因妄想，見妄想，成妄想，生妄想，不生妄想，相續妄想，縛不縛妄想
，是名妄想自性分別通相』。</偈>
<段/>此總標十二種差別妄想，菩薩皆應通達。
<壬>壬三　別釋</壬>
<段/><偈>　『大慧！云何言說妄想？謂種種妙音歌詠之聲、美樂計著，是名言說妄想。大慧
！云何所說事妄想？謂有所說事自性，聖智所知，依彼而生言說妄想，是名所說事妄
想。大慧！云何相妄想？謂即彼所說事，如鹿渴想，種種計著而計著，謂堅、濕、煖
、動相，一切性妄想，是名相妄想。大慧！云何利妄想？謂樂種種金銀珍寶，是名利
<頁 id="13p1346"/>
妄想。大慧！云何自性妄想？謂自性持此如是不異惡見妄想，是名自性妄想。大慧！
云何因妄想？謂若因、若緣，有無分別因相生，是名因妄想。大慧！云何見妄想？謂
有無、一異、俱不俱惡見，外道妄想計著妄想，是名見妄想。大慧！云何成妄想？謂
我我所想，成決定論，是名成妄想。大慧！云何生妄想？謂緣有無性生計著，是名生
妄想。大慧！云何不生妄想？謂一切性本無生無種，因緣生無因身，是名不生妄想。
大慧！云何相續妄想？謂彼俱相續，如金縷，是名相續妄想。大慧！云何縛不縛妄想
？謂縛不縛因緣計著，如士夫方便若縛、若解，是名縛不縛妄想。於此妄想自性分別
通相，一切愚夫計著有無。大慧！計著緣起而計著者，種種妄想計著自性。如幻示現
種種之身，凡夫妄想見種種異幻。大慧！幻與種種非異非不異：若異者，幻非種種因
；若不異者，幻與種種無差別，而見差別；是故非異非不異。是故大慧！汝及餘菩薩
摩訶薩，如幻緣起、妄想自性，異不異、有無，莫計著！』</偈>
<段/>先別釋十二妄想相，後誡菩薩莫計著。十二相者：第一妄想，謂在音樂歌誦言
<頁 id="13p1347"/>
說上起計著。第二、謂在聖智所知離言說諸法實際上，依佛方便假立言說，在所說
之事上計著。第三、謂在諸佛菩薩所證離言實際，不了唯心，起五陰、四大等一切
法自共相計著。第四、謂貪利計著。第五、謂此一法自性如此，決定不同於別法，
於法之自性計著。第六、謂在因緣上分別有無，因中有果無果，而起因緣有無計著
。第七、謂計著四句見，唯自己之見為獨一無二。第八、謂計著我我所與心相應而
起──成、即相應義。第九、謂諸法由何因緣，或無因而生，於生計著。第十、謂
一切法之本有一無種無因無生而自有者，本無生故，計著不生。第十一、計著諸法
為我之所有，如針穿線，線為針之所有。相續者、相屬義。第十二、計著有能縛所
縛及能解所解者。由此十二差別妄想，凡愚不達唯心，計有計無，如依緣起而生妄
想，如見種種幻物幻身，妄計分別。然幻無差別，故非異；由種種計而有差別，故
非不異。是故菩薩於幻不應計著。
<辛>辛二　重頌</辛>
<頁 id="13p1348"/>
<段/><偈>　爾時、世尊欲重宣此義而說偈言：『心縛於境界，覺想智隨轉，無所有及勝，平
等智慧生。妄想自性有，於緣起則無，妄想或攝受，緣起非妄想。種種支分生，如幻
則不成，彼相有種種，妄想則不成。彼相則是過，皆從心縛生，妄想無所知，於緣起
妄想。此諸妄想性，即是彼緣起，妄想有種種，於緣起妄想。世諦、第一義，第三無
因生，妄想說世諦，斷則聖境界。譬如修行事，於一種種現，於彼無種種，妄想相如
是。譬如種種翳，妄想眾色現，翳無色非色，緣起不覺然。譬如鍊真金，遠離諸垢穢
，虛空無雲翳，妄想淨亦然。無有妄想性，及有彼緣起，建立及誹謗，悉由妄想壞。
妄想若無性而有緣起性，無性而有性，有性無性生。依因於妄想，而得彼緣起，相、
名常相隨，而生諸妄想。究竟不成就，則度諸妄想，然後智清淨，是名第一義。妄想
有十二，緣起有六種，自覺知爾燄，彼無有差別。五法為真實，自性有三種，修行分
別此，不越於如如。眾相及緣起，彼名起妄想，彼諸妄想相，從彼緣起生。覺慧善觀
察，無緣、無妄想，成已無有性，云何妄想覺？彼妄想自性，建立二自性，妄想種種
<頁 id="13p1349"/>
現，清淨聖境界。妄想如畫色，緣起計妄想，若異妄想者，則依外道論。妄想說所想
，因見和合生，離二妄想者，如是則為成』。</偈>
<段/>心為境界所縛則為妄想，了知無所有相，即是佛之平等智慧。次明種種取執皆
妄想有，非緣起有，故緣起非妄想。次以幻喻，種種支體雖有幻相，而實不成，奚
為分別？次言起種種妄想相之過，皆由心為妄境所縛，妄想不能了知，故於緣起妄
為分別，實則妄想處即緣起，種種妄想皆不於緣起中起。次明二諦之外更無第三，
計之即是外道無因生論。世諦之妄想斷，即第一義諦聖智境。譬如修觀行者，於一
境中觀水、觀火皆可觀見，喻妄想種種相心現無實。又如翳目視眾幻色，喻妄想於
緣起中生諸相。譬如鍊真金四句，喻妄想、緣起二性清淨，顯圓成自性也。次言但
離妄想，非無緣起，計有計無，皆由妄想之壞。進明緣起亦不可得，妄想若無，有
漏之緣起法亦隨而滅。若無妄想仍執有緣起者，則是無有而有。若明緣起法仍尋名
執相，仍是不離妄想；若知妄想所依緣起一切不成，則妄想度盡而為清淨第一義智
<頁 id="13p1350"/>
。在世諦說、妄想有十二種，隨六塵境界而緣起。若在自覺境上無有差別，故五法
、三自性名言安立雖有差別，若修行者觀察皆是真如，以皆離妄想故。若依於緣起
而妄計種種名相，則妄想皆依於緣起而有，得自覺聖智善為觀察，知三自性皆無有
自性，云何妄起分別？故知妄離則性即三無性。種種清淨境界亦妄想現，妄想無實
，猶如畫色。不了緣起而起妄想，則墮於外道論，故有能妄想之妄想及所妄想之外
境、和合而生妄想妄境；若離此能所二分別，則離二自性而顯圓成矣。
<丁>丁二　大菩提果</丁>
<戊>戊一　自證智</戊>
<己>己一　聖智一乘門</己>
<庚>庚一　請許</庚>
<段/><偈>　大慧菩薩摩訶薩復白佛言：『世尊！惟願為說自覺聖智相及一乘，若自覺聖智相
及一乘，我及餘菩薩善自覺聖智相及一乘，不由於他，通達佛法』。佛告大慧：『諦
<頁 id="13p1351"/>
聽！諦聽！善思念之！當為汝說』。大慧白佛言：『唯然、受教』。</偈>
<段/>前共涅槃果明二乘亦隨分證，然不同如來涅槃者，因實見有三界生死而生厭離
，趣證生空涅槃。所以佛即從共果上廣說緣起及常皆是唯心假立，說無二乘所證之
法，亦無能證四果之人，將二乘未究竟之執著，皆盪盡無遺，就此可以迴向入於大
般涅槃。以下乃專明大乘之大菩提果，大菩提果、即是自覺聖智，亦即法華佛之知
見，此如來極果不同二乘及菩薩。雖諸法性相法界常住，本來如是，然未得佛智，
終未究盡。所以大果非二乘所能得，菩薩亦有無明未盡。此科復分為二：曰自證智
，有四門。曰利他智，有廿一門，明大乘利他方便種種無盡也。今先說不共二乘之
菩薩成佛自證果、初聖智一乘門。
<段/>大慧菩薩所問自覺聖智行相及一乘行相，正是菩薩有自得智、無師智者方能成
就。不由於他者，顯聲聞、緣覺必須聞佛音聲觀察四諦、十二緣起，即獨覺亦必藉
心外他境而悟。
<頁 id="13p1352"/>
<庚>庚二　解說</庚>
<辛>辛一　長行</辛>
<壬>壬一　正說</壬>
<段/><偈>　佛告大慧：『前聖所知，轉相傳授，妄想無性。菩薩摩訶薩獨一靜處，自覺觀察
，不由於他離見妄想，上上昇進，入如來地，是名自覺聖智相。大慧！云何一乘相？
謂得一乘道覺，我說一乘。云何得一乘道覺？謂攝所攝妄想，如實處不生妄想，是名
一乘覺。大慧！一乘覺者，非餘外道、聲聞、緣覺、梵天王等之所能得，唯除如來，
以是故說名一乘』。</偈>
<段/>此佛正說自覺聖智及一乘覺體相，皆過去諸佛之遺教流傳，前授後承，無逾於
此。妄想無性，乃修行剋果之正觀，亦此經之綱領。蓋妄想分別由執著名相，離名
絕相，法性本空了不可得，所以菩薩即此不由於他了不可得之處，頓超悟入。此離
妄想，即顯大乘之定慧法，獨靜自覺，非外道如石壓草之定力所及。自然覺悟，同
<頁 id="13p1353"/>
佛知見，歷昇諸地而入佛境，是名自覺聖智行相。此明菩薩發心，即通佛慧，然非
靜如土木而廣修無所修而修之萬行焉。梵語菩提，古譯為道，玄奘法師正譯為覺。
此處一乘道覺，蓋雙舉之。大乘法為最上上乘，為不共法，又賅括一切法，故曰一
乘。蓋以其能取所取之妄想不生，即是前云妄想無性，而無分別智與諸法實際如如
相應，無有乖礙。此乃大乘妙智，二乘望而莫及，外道、梵天更難攀緣；故如來乘
無上甚深，斯為第一。
<壬>壬二　問答一乘覺</壬>
<段/><偈>　大慧白佛言：『世尊！何故說三乘而不說一乘』？佛告大慧：『不自般涅槃法，
故不說一切聲聞、緣覺一乘。以一切聲聞、緣覺，如來調伏，授寂靜方便而得解脫，
非自己力，是故不說一乘。復次、大慧！煩惱障業習氣不斷，故不說一切聲聞、緣覺
一乘。不覺法無我，不離分段死，故說三乘。大慧！彼諸一切起煩惱過習氣斷及覺法
無我，彼一切起煩惱過習氣斷，三昧樂味著非性，無漏界覺；覺已、復入出世間上上
<頁 id="13p1354"/>
無漏界滿足眾具，當得如來不思議自在法身』。</偈>
<段/>前來佛答自覺智、一乘覺之義，大慧無不通達。唯既說一乘矣，何故仍有三乘
安立？佛答以為實施權之設教也。蓋二乘須待佛法戒調伏，寂靜離妄，非己力而得
解脫也。復次、為智障及業習氣不斷故，但破人我執未破法執故，但離分段生死不
離變易生死故，為二乘而說三乘。倘能離去以上過患，則可從小入大，除去所耽迷
之三昧味著，即於所證境界而悟，發菩薩心，趨達佛地。
<辛>辛二　重頌</辛>
<段/><偈>　爾時、世尊欲重宣此義而說偈言：『諸天及梵乘，聲聞、緣覺乘，諸佛如來乘，
我說此諸乘。乃至有心轉，諸乘非究竟，若彼心滅盡，無乘及乘者。無有乘建立，我
說為一乘；引導眾生故，分別說諸乘。解脫有三種，及與法無我，煩惱智慧等，解脫
則遠離。譬如海浮木，常隨波浪轉，聲聞愚亦然，相風所漂蕩。彼起煩惱滅，餘習煩
惱愚，味著三昧樂，安住無漏界。無有究竟趣。亦復不退還，得諸三昧身，乃至劫不
<頁 id="13p1355"/>
覺。譬如昏醉人，酒消然後覺，彼覺法亦然，得佛無上身』。</偈>
<段/>首四句明因有種種相待之法，故說諸乘。乃至有心轉至解脫則遠離十二句，明
乃至有能乘所乘、能起所起、能取所取之心，皆非究竟。若一切妄想不生，則能乘
之人、所乘之乘，皆由於分別建立，離此擾繞，故說一乘。所以對一乘之如來乘而
說有種種乘者，為引導眾生故，為解脫眾生故。要以達法無我，遠離二障，得無分
別平等智，入三解脫門，一切解脫。譬如海浮木至得佛無上身十六句，明二乘如海
中浮木，逐波浪而轉動無定，喻其愚智不了境界唯心，便為無明境界風飄蕩；煩惱
雖滅，餘習仍在，所以二乘不過得到滅受想定耳。然二乘非外道可比，以二乘已得
不退轉，外道仍須退墮；二乘已能斷惑，外道但伏惑故。故二乘只可名得三昧身，
不能謂為得菩提身、法身。雖經劫壞，安然不動，如醉三昧之酒不能清醒，非醒覺
大乘法不能成佛。
 <己>己二　意生身相門</己>
<頁 id="13p1356"/>
<庚>庚一　誡聽</庚>
<段/><偈>　爾時、世尊告大慧菩薩摩訶薩言：『意生身分別通相，我今當說，諦聽！諦聽！
善思念之』。大慧白佛言；『善哉！世尊！唯然、受教』。</偈>
<段/>意生身相，明佛菩薩得神應大用與二乘不同。佛不待問而直告誡聽者，以前在
修行方便門已略明，此再從證成地位而說其差別相也。
<庚>庚二　正說</庚>
<辛>辛一　長行</辛>
<壬>壬一　總標</壬>
<段/><偈>　佛告大慧：『有三種意生身。云何為三？所謂三昧樂正受意生身，覺法自性性意
生身，種類俱生無行作意生身。修行者了知，初地上上增進相，得三種身』。</偈>
<段/>意生身者，以變化身譬同意識，想到何方即到何方，無空間之阻礙；想到萬年
即到萬年，無時間之隔斷。譬如吾人念佛，想依正莊嚴之極樂世界，即現心中；又
<頁 id="13p1357"/>
如讀至法華授記弟子當來成佛，一若各各剎土宛在眼前，此從喻立名也。從法立名
，則廣義之等無間意，八識皆曰意；狹義之意，屬於六七二識。到菩薩位轉識成智
，並非滅此二識。蓋二識上分別二執全斷，俱生執亦隨分斷除，與智相應之意心王
，轉成清淨末那意識，現諸化身。佛果上八識全轉，湛然相續，即為自受用身；由
七識現他受用身；前六識現種種化身；故意生身通於佛及菩薩。三種身相之第一種
，初地至七地可得；第二、八至十地可得；第三、唯佛獨有。然十地亦分得，明得
如實修行一乘法者，漸增上地而得三身。
<壬>壬二　別釋</壬>
<段/><偈>　『大慧！云何三昧樂正受意生身？謂第三、第四、第五地，三昧樂正受故，種種
自心寂靜，安住心海，起浪識相不生，知自心現境界性非性，是名三昧樂正受意生身
。大慧！云何覺法自性性意生身？謂第八地觀察覺了如幻等法，悉無所有，身心轉變
，得如幻三昧及餘三昧門，無量相、力、自在、明，如妙華莊嚴迅疾如意；猶如幻、
<頁 id="13p1358"/>
夢、水月、鏡像，非造非所造，如造所造，一切色種種支分具足莊嚴，隨入一切佛剎
大眾，通達自性法故，是名覺法自性性意生身。大慧！云何種類俱生無行作意生身？
所謂覺一切佛法，緣自得樂相，是名種類俱生無行作意生身』。</偈>
<段/>三昧樂正受意生身原為初地至七地得，此舉中而攝前後也。蓋平等正受三昧樂
，在三、四地纔顯，所以發光、燄慧表其光明熾盛。由是自心所現種種之相，絕不
分別，心無動搖，不為識浪所轉，了一切法無性而能現身無礙。雖然安住三昧，而
常上求下化，皆是此意生身功用。覺法自性性意生身者，七地以前修行，尚須用功
以自精進，至八地觀行成熟故，於無相觀中得無功用行，了知第一義空。身心轉變
者，轉我愛執藏之根本依，故得無量三昧及無量相好、神力、自在、光明而迅疾如
意。雖非四大造色之身，而現身土分分具足；雖現相好，猶如幻、夢、影、像。通
達諸法即心自性，唯心為性。種類俱生無行作意生身者，遍器世間、有情世間、正
覺世間而現佛身，乃至異種異類之身，隨感而應。無行作者，言不假造作功用之境
<頁 id="13p1359"/>
界。自證稱性圓滿無漏功德，與十方三世諸佛，平等平等。
<壬>壬三　結勸</壬>
<段/><偈>　『大慧！於彼三種身相，觀察覺了，應當修學』！</偈>
<段/>三種身大用如是，應觀察而覺了，覺了而修學也。
<辛>辛二　重頌</辛>
<段/><偈>　爾時、世尊欲重宣此義而說偈言：『非我乘大乘，非說亦非字，非諦、非解脫，
非無有境界。然乘摩訶衍，三摩提自在，種種意生身，自在華莊嚴』。</偈>
<段/>如來乘無乘相可得，非音聲、非文字所建立，非所證得之諦，非能解脫之智，
非一切無所有之無相境；雖一切皆非，而一切皆是菩薩及佛乘。此大乘種種正受，
種種自在，種種意生身等，因行具足，果海莊嚴，一切皆非，即是妄想無性，即是
無有分別，即乘一乘大乘。正如心經所謂：無智亦無得，以無所得故，涅槃菩提、
無不得成。又前四句、起信論所謂如實空，後四句、則如實不空。真俗圓融，空有
<頁 id="13p1360"/>
雙照，大乘法門，依此而設。
 <己>己三　五無間業門</己>
<庚>庚一　請許</庚>
<段/><偈>　爾時、大慧菩薩摩訶薩白佛言：『世尊！如世尊說：若男子、女人，行五無間業
，不入無擇地獄。世尊！云何男子、女人行五無間業不入無擇地獄』？佛告大慧：『
諦聽！諦聽！善思念之！當為汝說』。大慧白佛言：『善哉！世尊！唯然受教』。</偈>
<段/>造五無間罪業，必墮無間地獄。阿鼻、梵語，華言無間，此經譯為無擇，受苦
無間義。名業曰無間者，因以果而得名，此六離合之有財釋。造無間業眾生，不能
成佛，現生不能解脫，而佛何言此等男女不墮獄耶？
<庚>庚二　正說</庚>
<辛>辛一　長行</辛>
<壬>壬一　標名</壬>
<頁 id="13p1361"/>
<段/><偈>　佛告大慧：『云何五無間業？所謂殺父、母、及害羅漢、破壞眾僧、惡心出佛身
血』。</偈>
<段/>此先標五無間業之名。
<壬>壬二　別釋</壬>
<癸>癸一　內五無間</癸>
<段/><偈>　『大慧！云何眾生母？謂愛更受生，貪喜俱；如緣母立。無明為父，生入、處聚
落。斷二根本，名害父母。彼諸使不現，如鼠毒發，諸法究竟斷彼，名害羅漢。云何
破僧？謂異相諸陰和合積聚，究竟斷彼，名為破僧。大慧！不覺外自共相，自心現量
七識身，以三解脫無漏惡想，究竟斷彼七種識佛，名為惡心出佛身血。若男子、女人
行此無間事者，名五無間，亦名無間等』。</偈>
<段/>此對自己內心所作無間事言。謂貪愛潤生，貪喜相俱，滋養眾生招生死之業種
，喻愛是母，殺母、即殺此貪愛也。又、無明為父者，因無明為發業之惑，故喻為
<頁 id="13p1362"/>
父，殺父者、即殺此無明也。此二煩惱為牽自心受生死身之根本，故須斷。諸使不
現者，言十使隨眠隱而不現，有時為境緣所搖動，仍然發現，如鼠毒然，隱後仍發
。故於諸煩惱使，究竟拔斷，令不再生，正如害不起惑無生之阿羅漢。五陰眾法，
和合聚生，喻和合僧；一一無有異相可得，亦無和合，故喻如破僧也。佛為覺義，
眾生有漏八識皆有妄覺，因不覺知自心現量，取心外之自共相故。以無漏之三解脫
觀智，斷此惡覺。惡覺喻佛，出佛身血，喻除去其煩惱漏法，乃轉識成智而非斷滅
也。無間等，言現身實證平等解脫。
<癸>癸二　外五無間</癸>
<段/><偈>　『復次、大慧！有外無間，今當演說。汝及餘菩薩摩訶薩聞是義已，於未來世不
墮愚癡。云何五無間？謂先所說無間，若行此者，於三解脫一一不得無間等法。除此
已，餘化神力現無間等；謂聲聞化神力，菩薩化神力，如來化神力。為餘作無間罪者
除疑悔過，為勸發故，神力變化現無間等。無有一向作無間事，不得無間等。除覺自
<頁 id="13p1363"/>
心現量，離身、財妄想，離我我所攝受，或時遇善知識，解脫餘趣相續妄想』。</偈>
<段/>外五、蓋對內五而言。眾生愚癡，或不明內五之密意，而亦實造五無間業，誤
為解脫。造外五無間，定墮無間獄。除佛三乘聖者方便權現，為令眾生除疑悔過，
神力示同造業者外，未有實造而不獲報者也。然而如有覺知唯心所造，離內外法，
離能所取，現雖不得解脫，來世亦可遇善知識，妄想不生而得解脫。悟無間獄亦是
此心，墮而不墮。如昔阿闍世王，業報成熟，獄境現前，覺得水火寒熱罪器諸苦，
發大怖畏，生懺悔心，蒙佛開示，悟五蘊空，心意清泰。
<辛>辛二　重頌</辛>
<段/><偈>　爾時、世尊欲重宣此義而說偈言：『貪愛名為母，無明則為父，覺境識為佛，諸
使為羅漢，陰集名為僧，無間次第斷。謂是五無間，不入無擇獄』。</偈>
<段/>表內無間業，次第斷諸惑，假名為五無間，故不入獄。雖未重頌外無間業，然
而可以反證實作者必墮獄。
 <頁 id="13p1364"/>
<己>己四　諸佛知覺門</己>
<庚>庚一　問</庚>
<段/><偈>　爾時、大慧菩薩復白佛言：『世尊！惟願為說佛之知覺。世尊！何等是佛之知覺
』？</偈>
<段/>佛之知覺，即諸佛體性之自覺聖智。以此正明大菩提果，故請佛說之也。
<庚>庚二　答</庚>
<辛>辛一　長行</辛>
<段/><偈>　佛告大慧：『覺人法無我，了知二障，離二種死，斷二煩惱，是名佛之知覺。聲
聞、緣覺得此法者，亦名為佛，以是因緣故我說一乘』。</偈>
<段/>佛之知覺，斷人我、法我二執，斷煩惱、所知二障，了分段、變易二生死，斷
根本、枝末二煩惱。若二乘能得之者，亦佛矣。此正說一乘之果覺。
<辛>辛二　重頌</辛>
<頁 id="13p1365"/>
<段/><偈>　爾時、世尊欲重宣此義而說偈言：『善知二無我，二障煩惱斷，永離二種死，是
名佛知覺』。</偈>
<段/>頌意同於答語，誡諸菩薩善巧了知。以上諸佛知覺門竟，亦即大菩提果之第一
自利智四門竟。明佛自證菩提果乃無上之果，一切現證自利，最圓滿，最究竟。
 <戊>戊二　化他智</戊>
<己>己一　四等密意門</己>
<庚>庚一　問</庚>
<段/><偈>　爾時、大慧菩薩白佛言：『世尊！何故世尊於大眾中唱如是言：我是過去一切佛
；及種種受生，我爾時作曼陀轉輪聖王，六牙大象，及鸚鵡鳥，釋提桓因，善眼僊人
，如是等百千生經說』？</偈>
<段/>前明如來實智不可思議，菩薩學佛者以得此佛果而為究竟。然大乘自證必化他
，故大果上有種種權巧方便利濟眾生之妙智。下一門明果上化他大用亦不可思議，
<頁 id="13p1366"/>
是故實智為體，權智為用，佛果功德，無量無盡，如法華方便品讚嘆佛之二智云：
假使滿世間舍利弗猶稻、麻、竹、葦之多，亦不能測度之。法身大士如彌勒，猶須
請問。如文殊，亦不過推往事而言。可見二乘對於菩薩，前地對於後地，乃至等覺
對於佛境，均有莫明之妙。但菩薩達佛密意，亦能用佛之所用。佛之利他，譬喻、
方便廣為假說有無量差別，有無窮委曲，所謂『三藏、十二部教義無非荊棘，千七
百則公案皆是葛籐』，要須一一透脫得過，乃能應用無礙。今者大慧當機，為後來
修行者方便，一一要抉擇顯了之，使知由證妙果，有斯妙用，而起盡虛空遍法界不
思議大行願。菩薩因中發菩提心，以方便為究竟，見無量無邊世界眾生纏縳煩惱沈
埋生死故，救濟之心亦無窮盡。如法華壽量品明種種度眾生無有休歇，不問果前果
後。所以菩薩應善覺知如來權巧方便祕密之藏，則以佛事門中、隨手拈來，皆成妙
用，事事皆不思議利樂。
<段/>大慧恐後來眾生於我是過去一切佛句，隨言取義，將疑為十方三世只有一釋迦
<頁 id="13p1367"/>
成佛，世界眾生將無成佛之分，同於外道不平等因。又、過去世受金輪王、象、鳥
、帝釋、外道、仙人、種種百千生身，何故皆是佛之所現？故請問於佛。
<庚>庚二　答</庚>
<辛>辛一　長行</辛>
<段/><偈>　佛告大慧：『以四等故，如來應供等正覺於大眾中，唱如是言：我爾時作拘留孫
，拘那含牟尼，迦葉佛。云何四等？謂字等、語等、法等、身等，是名四等。以四種
等故，如來應供等正覺，於大眾中唱如是言。云何字等？若字稱我為佛，彼字亦稱一
切諸佛；彼字自性無有差別，是名字等。云何語等？謂我六十四種梵音言語相生，彼
諸如來應供等正覺亦如是六十四種梵音言語相生，無增無減，無有差別，迦陵頻伽、
梵音聲性。云何身等？謂我與諸佛法身及色身相好，無有差別，除為調伏彼彼諸趣差
別眾生故，示現種種差別色身，是名身等。云何法等？謂我及彼佛，得三十七菩提分
法，略說佛法無障礙智。是名四等。是故如來應供等正覺，於大眾中唱如是言』。</偈>
<頁 id="13p1368"/>
<段/>以相等、平等、均等故，故佛即是一切佛，一切佛即我。此中所舉過去三佛，
即賢劫第一、二、三佛，釋迦是第四尊。所謂我者，本無我相，乃是唯識諸法假名
。第一、字平等者，稱我、是此佛字，種彼過去諸佛亦是此佛字，以佛字等故我即
諸佛也。第二、語平等者，圓音一演，均等普遍，佛佛功用，無有差別。六十四種
者，梵音有八轉聲，聲各具八德，六十四種，佛佛相同。迦陵頻伽、譯妙音鳥，喻
佛音聲超一切聲。以語平等故，我即彼。第三、身平等者，諸佛法身平等平等；應
身三十二相，八十種好，無二無別；化身示現隨機，別而不別。以身平等故，我即
彼。第四、法平等者，佛佛同證三十七菩提分、及一切智無礙，應一切機無礙，說
一切法無礙，無礙即無分別。以法平等故，我即彼。此二、三、四等、亦顯佛語、
身、意三輪不思議教化之妙用平等也。單答前意而未答後意者，正顯心、佛、眾生
三無差別，即此亦可通答佛即眾生。復次、若言前生是某，轉生為某，究竟何事從
前生轉至於後生？於中須了實無一我於中流轉，各皆因緣所生，唯心所變，各各相
<頁 id="13p1369"/>
同，故亦可以四等答之，實無報可受、無身可現也。
<辛>辛二　重頌</辛>
<段/><偈>　爾時、世尊欲重宣此義而說偈言：『迦葉、拘留孫，拘那含是我，以此四種等，
我為佛子說』。</偈>
<段/>過去諸佛即我之四平等密意，乃為菩薩演說，可見非二乘凡夫所知也。
 <己>己二　依二密法門</己>
<庚>庚一　問</庚>
<段/><偈>　大慧復白佛言：『如世尊所說：我從某夜得最正覺，乃至某夜入般涅槃，於其中
間乃至不說一字，亦不已說、當說，不說是佛說。世尊！如來應供等正覺何因說言：
不說是佛說』？</偈>
<段/>佛之一切不說，畢竟無所說，當有密意。大慧恐後人懷疑，故須打破此關。
<庚>庚二　答</庚>
<頁 id="13p1370"/>
<辛>辛一　長行</辛>
<段/><偈>　佛告大慧：『我因二法故，作如是說。云何二法？謂緣自得法及本住法，是名二
法。因此二法故，我如是說。云何緣自得法？若彼如來所得，我亦得之，無增無減。
緣自得法，究竟境界，離言說妄想，離字二趣。云何本住法？謂古先聖道，如金銀等
性，法界常住，若如來出世，若不出世，法界常住。如趣彼城道，譬如士夫行曠野中
，見向古城平坦正道，即隨入城，受如意樂。大慧！於意云何？彼作是道及城中種種
樂耶』？答言：『不也』。佛告大慧：『我及過去一切諸佛，法界常住，亦復如是。
是故說言：我從某夜得最正覺，乃至某夜入般涅槃，於其中間不說一字，亦不已說、
當說』。</偈>
<段/>二法者，依二種密法，非言詮表面所明者。自得者，即自證聖智。本住者，即
未成佛以前本來如是者。自覺境界佛佛相同，離言說相，離分別相，離名字相，所
以終日雖說，畢竟未嘗說到。是不思議親證諸法實性，乃本有之法，如金之在礦，
<頁 id="13p1371"/>
性本是金。佛出世不出世，法界法性，常住不變。又如遵循古道而行，行道入城受
樂，道與城樂皆是現成，非彼之所造作。眾生迷故，在安樂中受顛倒苦，佛隨機以
止息其惑念而顯彼真性，故佛說法並非造作，佛出世不出世，法界眾生之真性常住
也。乃至飛潛，濕化、大地、山河，恆轉法輪而無一字可得。因其如是，還他如是
，所以古人有曰：『古鏡不磨，照天照地。古鏡既磨，照天照地』。然則法豈有增
減耶？豈有說耶？
<辛>辛二　重頌</辛>
<段/><偈>　爾時、世尊欲重宣此義而說偈言：『我某夜成道，至某夜涅槃，於此二中間，我
都無所說。緣自得、法住，故我作是說：彼佛及與我，悉無有差別』。</偈>
<段/>十方三世佛，皆不說一字。所以者何？緣自得法、本住法、無有差別故。
 <己>己三　法離有無門</己>
<庚>庚一　請許</庚>
<頁 id="13p1372"/>
<段/><偈>　爾時、大慧菩薩復請世尊：『惟願為說一切法有無有相，令我及餘菩薩摩訶薩離
有無有相，疾得阿耨多羅三藐三菩提』。佛告大慧：『諦聽！諦聽！善思念之！當為
汝說』。大慧白佛言：『善哉！世尊！唯然、受教』。</偈>
<段/>前來明佛終日說而實無所說，然而離言說相非不說也，非世間有無相可以限定
分別。於是大慧乃思及一切法有無相之當離，所以請佛垂許開示，令諸菩薩乃至後
世眾生得離邊見，通達佛意，學佛行，行佛事。
<庚>庚二　解說</庚>
<辛>辛一　長行</辛>
<段/><偈>　佛告大慧：『此世間依有二種，謂依有及無，墮性非性，欲見不離離相。大慧！
云何世間依有？謂有世間因緣生非不有，從有生非無有生。大慧！彼如是說者，是說
世間無因。大慧！云何世間依無？謂受貪、恚、癡性已，然後妄想計著貪、恚、癡性
非性。大慧！若不取有性者，性相寂靜故，謂諸如來、聲聞、緣覺，不取貪、恚、癡
<頁 id="13p1373"/>
性為有為無。大慧！此中何等為壞者』？大慧白佛言：『世尊！若彼取貪、恚、癡性
，後不復取』。佛告大慧：『善哉！善哉！汝如是解。大慧！非但貪、恚、癡性非性
為壞者，於聲聞、緣覺及佛亦是壞者。所以者何？謂內外不可得故，煩惱性異不異故
。大慧！貪、恚、癡若內若外不可得，貪、恚、癡性無身故，無取故，非佛、聲聞、
緣覺是壞者。佛、聲聞、緣覺自性解脫故，縛與縛因非性故。大慧！若有縛者，應有
縛，是縛因故。大慧！如是說壞者，是名無有相。大慧！因是故，我說「寧取人見如
須彌山，不起無所有增上慢空見」，大慧！無所有增上慢者，是名為壞。墮自共相見
希望，不知自心現量，見外性無常剎那展轉壞，陰界入相續流注變滅，離文字相妄想
，是名為壞者』。</偈>
<段/>此世眾生專依有無二種以起種種分別，墮有無二見，並未曾夢見於出世之法，
妄謂已明出世之相，此是妄取之一。又、依有而起有見者，以為有世間之法，有實
在因緣生之，則非非有，而此法乃從實有而生，非從無而生。如是之有見，歸根結
<頁 id="13p1374"/>
底，落於無因。又依無而起無見者，以已起貪、瞋、癡心後，又在獨頭意識上起妄
想說空。在計空時，三毒始終未斷，惑已經起，業已經造，計為空故亦無懺悔行為
，則終須招苦矣！所謂行在有中，妄說為空。口說並不心行，於己造罪而曰無罪，
見人作福而曰無福。又有見佛及菩薩、二乘親證諸法空實性，淨斷三毒而不取者，
亦妄計彼貪、瞋、癡等行為。如不取其有性，則其性相亦自寂靜，不受其有。以之
妄擬佛及二乘亦不過不取三毒之性，故不起有無見。佛問大慧：行有計無，如實證
空，此二見誰為破壞者？大慧答以：彼有三毒之性，復妄計取無者，佛即印可，以
彼不但於自所造惑、業計之為無，而且壞於佛法，以其妄執惡取空之斷滅無見，將
業果法、修行法、乃至解脫法，悉皆撥棄不存，是壞世間法又壞出世間法也。佛及
聖眾，以了內外性不可得，親證三毒體性本空，無法為縛，亦無縛者，安住二空解
脫之中，並非妄取為空，無可壞故，非是壞者。不為三毒所縛，又非被縛之者，縛
因縛果畢竟空寂。聖人親證如實空性，不同凡夫壞有為無之增上慢空見。撥無因果
<頁 id="13p1375"/>
，是十使中邪見，是惡見中最重惡見，故甯取有不取無見；有障出世，不障人天善
故。然對無見比較，有見過輕，非言有見之可取也。自得聖智，是空曰空。未得為
得，未證為證，曰增上慢。未證於空，妄取曰空，所以為壞佛法，所以仍墮入自共
相希求。不知唯心，見外有陰、界、入諸法差別無常，展轉變滅，從變滅處計著為
空。虛妄分別此空，以為如來所說離文字相，此皆無見之過也。
<辛>辛二　重頌</辛>
<段/><偈>　爾時、世尊欲重宣此義而說偈言：『有無是二邊，乃至心境界，淨除彼境界，平
等心寂滅。無取境界性，滅非無所有，有事悉如如，如賢聖境界。無種而有生，生已
而復滅，因緣有非有，不住我教法。非外道、非佛，非我、亦非餘，因緣所集起，云
何而得無？誰集因緣有，而復說言無？邪見論生法，妄想計有無。若知無所生，亦復
無所滅，觀此悉空寂，有無二俱離』。</偈>
<段/>有無邊見，皆妄心之所行，淨除外境，境自寂滅，所謂無取境界，非滅而無。
<頁 id="13p1376"/>
平等心現證真如，即聖智自證境界。無種而生，既生復滅，計有計無，皆非佛說。
眾緣所生之法，非佛及外道等所能造集之而有，云何可由妄想而說為無？故計有計
無，皆妄想邪見。以諸法本空故，無所生，無所滅，離於有無。
 <己>己四　宗通說通門</己>
<庚>庚一　請許</庚>
<段/><偈>　爾時、大慧菩薩復白佛言：『世尊！惟願為我及諸菩薩說宗通相，若善分別宗通
相者，我及諸菩薩通達是相；通達是相已，速成阿耨多羅三藐三菩提，不隨覺想及眾
魔外道』。佛告大慧：『諦聽！諦聽！善思念之！當為汝說』。大慧白佛言：『唯然
、受教』。</偈>
<段/>宗通者，修行正法之宗趣，聖智內心自證境界。前來所說之壞者，正以其非宗
通也。故大慧繼前而問，使諸菩薩及後世眾生得通達是相，不隨虛妄之覺觀分別及
墮於魔外。
<頁 id="13p1377"/>
<庚>庚二　解說</庚>
<辛>辛一　長行</辛>
<段/><偈>　佛告大慧：『一切聲聞、緣覺、菩薩，有二種通相，謂宗通及說通。大慧！宗通
者，謂緣自得勝進相，遠離言說文字妄想，趣無漏界自覺地自相，遠離一切虛妄覺想
，降伏一切外道、眾魔，緣自覺趣光明輝發，是名宗通相。云何說通相？謂說九部種
種教法，離異不異、有無等相，以巧方便隨順眾生如應說法，令得度脫，是名說通相
。大慧！汝及餘菩薩，應當修學』！</偈>
<段/>宗通對說通言，故說二種。大慧問未及者，舉宗而攝於說。宗者、修行內自證
義。說者、化他義。宗通者，謂證得殊勝真實相，離一切虛妄分別，趣佛無漏自覺
境界，降伏外魔，慧光遍照。說通者，謂善能應機說法，以悉檀宗旨，離四句執著
廣度眾生。菩薩於宗趣、言說，皆應修學。九部教法者，如來十二分教，大乘、小
乘各九部，此言大乘，十二部中去因緣、譬喻、本事也。
<頁 id="13p1378"/>
<辛>辛二　重頌</辛>
<段/><偈>　爾時、世尊欲重宣此義而說偈言：『宗及說通相，緣自與教法，善見善分別，不
隨諸覺想。非有真實性，如愚夫妄想，云何起妄想非性為解脫？觀察諸有為，生滅等
相續，增長於二見，顛倒無所知。一是為真諦，無罪為涅槃，觀察世妄想，如幻、夢
、芭蕉。雖有貪、恚、癡，而實無有人，從愛生諸陰，有皆如幻、夢』。</偈>
<段/>宗通、說通，即依佛法內行、外化，善能了知，則不隨凡外之妄想分別。凡外
愚夫無此真性實智，即思解脫無可解脫，取有為之生滅相續，增長有無二見，凡夫
顛倒，無正知見。須知唯一佛法是真，離佛法外無真解脫。無罪、無漏，即是涅槃
。世間虛妄分別，皆幻、夢耳。僅有貪、瞋、癡三毒之妄想，無能起妄之人；貪、
瞋、癡所生之五陰，亦無人、我、眾生等相。離於二見，皆不可得。
 <己>己五　虛妄分別門</己>
<庚>庚一　請許</庚>
<頁 id="13p1379"/>
<段/><偈>　爾時、大慧菩薩白佛言：『世尊！惟願為說不實妄想相，不實妄想云何而生？說
何等法名不實妄想？於何等法中不實妄想』？佛告大慧：『善哉！善哉！能問如來如
是之義，多所饒益，多所安樂，哀愍世間一切天人。諦聽！諦聽！善思念之！當為汝
說』。大慧白佛言：『善哉！世尊！唯然、受教』。</偈>
<段/>以前種種說不實妄想──即虛妄分別──之相，但妄想何故生？何名妄想？於
何法中妄想？此中三義，大慧今更請問。妄想之名，有寬有狹：狹、即是遍計執，
寬、則三界有漏心心所聚皆是虛妄分別。異生五、八識，雖現量變緣根身、器界，
皆不證法實相，未能轉為四智相應清淨心品，皆為虛妄分別識也。更從寬說，凡除
佛菩薩根本智親證真如之外，即後得如量智權巧方便變緣真如萬法，亦名虛妄分別
，亦是妄想。此問中所指之妄想，確指三界異生有漏心心所聚。大慧悲願深切，深
見眾生許多心病，請佛應機施教，講明妄想何物何來，令認識之。
<庚>庚二　解說</庚>
<頁 id="13p1380"/>
<辛>辛一　長行</辛>
<壬>壬一　直說</壬>
<段/><偈>　佛告大慧：『種種義，種種不實妄想計著，妄想生。大慧！攝所攝計著，不知自
心現量，及墮有無見，增長外道見妄想習氣，計著外種種義。心心數妄想計著，我我
所生』。</偈>
<段/>義、作境界解。凡夫於種種境，不知唯心所現，攝受計著則不實妄想生。此答
第一問也。由能取之分別心取於所分別之境，墮於二見，由此增長外道惡習，遍計
執所熏心心所妄想不息。此答第二問。隨其所能相應起妄計者，執一陰為我，餘四
為我所。此答第三問。
<壬>壬二　問答</壬>
<段/><偈>　大慧白佛言：『世尊！若種種義，種種不實妄想計著妄想生；攝所攝計著，不知
自心現量，及墮有無見，增長外道見，妄想習氣，計著外種種義，心心數妄想，我我
<頁 id="13p1381"/>
所計著生。世尊！若如是，外種種義相墮有無相，離性非性，離見相。世尊！第一義
亦如是，離量根分譬、因相。世尊！何故一處妄想不實義，種種性計著妄想生，非計
著第一義處相妄想生？將無世尊說邪因論耶？說一生、一不生』。佛告大慧：『非妄
想一生一不生。所以者何？謂有無妄想不生，故外現性非性，覺自心現量妄想不生。
大慧！我說餘愚夫，自心種種妄想相故，事業在前，種種妄想性相計著生。云何愚夫
得離我我所計著見？離作所作因緣過，覺自妄想心量，身心轉變，究竟明解一切地，
如來自覺境界，離五法、自性事見妄想。以是因緣故，我說妄想從種種不實義計著生
，知如實義，得解脫自心種種妄想』。</偈>
<段/>大慧領佛所說而問難：若如是，則外種種境，離有無，離能所，而墮於二見相
；則第一義亦如是，離有無、能所、比量根覺、宗因喻相，應亦可墮於虛妄分別之
二相！佛何以說種種境起妄想，而不說第一義起妄想耶？然則佛說亦不平等，說一
生、說一不生故！此非微細抉擇不可。佛答：非說一生妄想、一不生也。聖智覺了
<頁 id="13p1382"/>
自心現量故不生，非言語建立分別故不生；心外之法畢竟無有故不生。自證之心如
是，並非心外別有一實體之第一義諦，若凡夫所取之心外實法可不生於妄想，而凡
夫自心生種種妄想；亦非另有種種境之實體能使生起，即在自心所現種種事業當前
而起。所以說種種虛妄分別者，令彼愚夫以之為鑑，離我我所計著，斷能作、所作
諸妄計因果，覺眾生自心妄想相之非，轉入如來知見之境，於五法、自性分別見，
徹悟泯離。以是因緣，故如是說。於種種不實之外境，知唯心現，了如實義，一一
皆得解脫。明此、則不應計著另有一第一義諦不生妄想也。
<辛>辛二　重頌</辛>
<段/><偈>　爾時、世尊欲重宣此義而說偈言：『諸因及與緣，從此生世間，妄想著四句，不
知我所通。世間非有生，亦復非無生，不從有無生，亦非非有無。諸因及與緣，云何
愚妄想？非有亦非無，亦復非有無，如是觀世間，心轉得無我。一切性不生，以從緣
生故；一切緣所作，所作非自有。事不自生事，有二事過故，無二事過故，非有性可
<頁 id="13p1383"/>
得。觀諸有為法，離攀緣所緣，無心之心量，我說為心量。量者自性處，緣性二俱離
，性究竟妙淨，我說名心量。施設世諦我，彼則無實事，諸陰陰施設，無事亦復然。
有四種平等：相、及因性生，第三無我等，第四修修者。妄想習氣轉，有種種心生，
境界於外現，是世俗心量。外現而非有，心見彼種種，建立於身、財，我說為心量。
離一切諸見，及離想所想，無得亦無生，我說為心量。非性非非性，性非性悉離，謂
彼心解脫，我說為心量。如如與空際，涅槃及法界，種種意生身，我說為心量』。</偈>
<段/>諸因及與緣至心轉得無我，言計著有何法為因為緣，實有因緣從此生許多事，
不知佛所說義。世間妄想，著四句見，皆非佛法；所以諸因諸緣，悉是愚夫虛妄分
別。如實觀之，世間法相非有非無，離四句，絕百非，轉捨有漏，證二無我。一切
性不生至非有性可得八句，言一切法不生，實非絕滅緣生，緣生緣滅實無一法生滅
，以唯眾緣而法法非有故。果不自生，若從自生，未生有果，是有兩果之過。無自
即無他可對，共亦不可得，一切性均不可得。事不自生事三句之事字，均作果字解
<頁 id="13p1384"/>
。觀諸有為法至我說名心量八句，言一切有為法，離能所緣，能緣之心量離，所緣
之境自消，故說唯心自覺聖智究竟清淨。施設世諦我至第四修修者八句，言十法界
差別名相，悉皆假名，明此不但知唯心和合假聚是假名──人無我──，即五陰之
法亦假設。四平等法印：一、相平等，二、因平等，三、性生──所生法意，亦果
字意──平等，四、無我平等，乃修行者所應觀察。所謂相者，即自共相，皆分別
之所現。因、性生、無我者，凡為因之法，亦為因所生──不同外道異因無因──
，為果亦能生果，而一切有為法畢竟無我。此四法畢竟平等無前後次第差別，如台
宗所謂：一空假中，一切皆空假中也。妄想習氣轉至我說為心量二十句，決定一切
世間出世間法，佛法、眾生法、妄想法、緣起法、有漏法、無漏法、有為法、無為
法，一一皆唯心，唯心為諸法決定通量也。頌文可知。
 <己>己六　善於語義門</己>
<庚>庚一　依義不依語句</庚>
<頁 id="13p1385"/>
<辛>辛一　請許</辛>
<段/><偈>　爾時、大慧菩薩白佛言：『世尊！如世尊所說：「菩薩摩訶薩當善語義」。云何
為菩薩善語義？云何為語？云何為義？』佛告大慧：『諦聽！諦聽！善思念之！當為
汝說』。大慧白佛言：『善哉！世尊！唯然、受教』。</偈>
<段/>此大慧對於佛說依義不依語句，誡人善巧觀察語義，故有是問，以為抉擇。
<辛>辛二　解說</辛>
<壬>壬一　長行</壬>
<癸>癸一　離觀</癸>
<段/><偈>　佛告大慧：『云何為語？謂言字妄想和合，依咽喉、脣、舌、齒、齗、頰輔，因
彼、我言說妄想習氣計著生，是名為語。大慧！云何為義？謂離一切妄想相、言說相
，是名為義。大慧！菩薩摩訶薩於如是義，獨一靜處，聞思修慧，緣自覺了，向涅槃
城，習氣身轉變已，自覺境界，觀地地中間，勝進義相，是名菩薩摩訶薩善義』。</偈>
<頁 id="13p1386"/>
<段/>語者，謂言字等與意識能取之妄想和合，由肢體上種種發音器具以生出音聲及
言字，運用妄習而發種種言說。義者，義是言詮所指之真實義；然必在言詮上離去
言說相、文字相、心緣相、分別相，乃契第一義真如法性也。菩薩於此所聞，靜而
尋思，引如實智，得無分別，證真如，趨佛地，轉所依，歷諸地，增進自覺乃至成
佛，是為善觀語義菩薩。
<癸>癸二　合觀</癸>
<段/><偈>　『復次、大慧！善語義菩薩摩訶薩，觀語與義非異非不異，觀義與語，亦復如是
。若語異義者，則不因語辯義，而以語入義，如燈照色。復次、大慧！不生不滅，自
性涅槃，三乘、一乘、心自性等，如緣言說義計者，墮建立及誹謗見，異建立，異妄
想，如幻種種妄想現。譬如種種幻，凡愚眾生作異妄想，非聖賢也』。</偈>
<段/>離言詮則無由顯義，故非定異。然第一義必離言而始顯，故非不異。若定執異
，不能因聞教起思、而修、而證第一義，故言語如燈，第一義如色，由聞燈、思燈
<頁 id="13p1387"/>
、修燈、而入第一義。若只執著言語，求第一義則難到。復次、前說不生不滅，乃
至諸心王自性等，若隨言取義，徒執著佛之種種言說，建立分別，計有計無，不能
善觀語義，如計幻以為實，愚而不智，深可惜也。
<壬>壬二　重頌</壬>
<段/><偈>　爾時、世尊欲重宣此義而說偈言：『彼言說妄想，建立於諸法，以彼建立故，死
墮泥犁中。陰中無有我，陰非即是我，不如彼妄想，亦復非無我。一切悉有性，如凡
愚妄想，若如彼所見，一切應見諦。一切法無性，淨穢悉無有，不實如彼見，亦非無
所有』。</偈>
<段/>以隨言取義故墮建立過，以建立故而墮地獄，正誡不可隨言取義。若計五陰有
我無我，或我是非，如彼妄想所執，若非無有是一切悉有者，則彼所見不誤，應皆
證諦。然凡愚實非見諦，而唯妄想耳。所謂一切染淨法皆無自性者，非如外道撥無
之見，以外道與佛智所證之實際相違故。
<頁 id="13p1388"/>
<庚>庚二　依智不依識句</庚>
<辛>辛一　誡聽</辛>
<段/><偈>　『復次、大慧！智識相今當說。若善分別智識相者，汝及諸菩薩則能通達智識之
相，疾得阿耨多羅三藐三菩提』。</偈>
<段/>大慧前問善語義外，尚有依智不依識句，亦極重要。因語辨義，須依智不依識
，故佛不待問而逕告。此言識者，正是三界眾生有漏心虛妄分別。此言智者，與智
相應清淨心品，有自證化他之功用。然識智之通義，互通凡聖，故誡菩薩等當善分
別也。
<辛>辛二　正說</辛>
<壬>壬一　長行</壬>
<段/><偈>　『大慧！彼智有三種：謂世間、出世間、出世間上上。云何世間智？謂一切外道
、凡夫計著有無。云何出世間智？謂一切聲聞、緣覺墮自共相希望計著。云何出世間
<頁 id="13p1389"/>
上上智？謂諸佛菩薩觀無所有法，見不生不滅，離有無品，如來地，人法無我，緣自
得生。大慧！彼生滅者是識，不生不滅者是智。復次、墮相無相及墮有無種種相因是
識，超有無相是智。復次、長養相是識，非長養相是智。復次、有三種智：謂知生滅
，知自共相，知不生不滅。復次、無礙相是智，境界種種礙相是識。復次、三事和合
生方便相是識，無事方便自性相是智。復次、得相是識，不得相是智。自得聖智境界
，不出不入故，如水中月』。</偈>
<段/>一、世智，乃凡外計著有無之智。二、二乘出世智，然尚計有無我、無為涅槃
等之自共相。三、出世上上智，佛菩薩觀一切法唯心無所有，見不生滅，離于有無
，乃自證畢竟二無我境界而生，非隨他人言說而生。又生滅者觀有為法，不生不滅
者觀無為法也，此通賢聖。墮相無相等者，言墮入遍計所執相無相，及墮有無見種
種異因。超有無相者，即超脫上所執也。此、指聖智。長養相者，八識心王種現熏
習集起之相，非長養、指佛智。未到佛果，菩薩皆有不思議熏不思議變，不能有此
<頁 id="13p1390"/>
非長養智；故清淨佛智，非長養相也。復次、有三種智：即能了知初說三種──世
智、出世智、出世上上智──乃佛所獨有之權實智也。復次、無礙者，離縛解脫也
。境界種種礙者，煩惱束縛不得解脫也。三事和合者，根、塵、識、和合而生也。
無事者，無此三事自性清淨也。得相者，取著相也。不得相者，不取著相也。種種
分別乃至後得智，皆曰識，惟佛及菩薩自覺根本無分別智，始可稱智，故喻如水中
月，不出不入。
<壬>壬二　重頌</壬>
<段/><偈>　爾時、世尊欲重宣此義而說偈言：『採集業為識，不採集為智，觀察一切法，通
達無所有。逮得自在力，是則名為慧；縛境界為心；覺想生為智。無所有及勝，慧則
從是生。心、意及與識，遠離思惟想，得無思想法，佛子非聲聞。寂靜勝進忍，如來
清淨智，生於善勝義，所行悉遠離。我有三種智，聖開發真實，於彼想思惟，悉攝受
諸性。二乘不相應，智離諸所有。計著於自性，從諸聲聞生；超度諸心量，如來智清
<頁 id="13p1391"/>
淨』。</偈>
<段/>採集、即長行中長養，採集有漏種現熏習名識，否則成智。觀察諸法不取著相
，解脫自在，故名為智。境縛為心識，覺想生為智；此智為世間小乘智，無所有則
是大乘最勝智。心意識若離於分別，則得無分別智，佛子得如來清淨智，善巧增進
最勝之義，非聲聞可比，而所行境界，畢竟皆離，無有可取。三智、乃唯佛所開示
之真實相，於聖凡境悉皆了知攝受，遠離諸相智。二乘不相應，以二乘執法有自性
，而清淨佛智超諸心量也。
<庚>庚三　九種轉變論</庚>
<辛>辛一　長行</辛>
<段/><偈>　『復次、大慧！外道有九種轉變論外道轉變見生，所謂：形處轉變，相轉變，因
轉變，成轉變，見轉變，性轉變，緣分明轉變，所作分明轉變，事轉變。大慧！是名
九種轉變見，一切外道因是起有無，生轉變論。云何形處轉變？謂形處異見，譬如金
<頁 id="13p1392"/>
、變作諸器物，則有種種形處顯現，非金性變；一切性變亦復如是。或有外道作如是
妄想，乃至事變妄想，彼非如非異妄想故。如是一切性轉變，當知如乳酪、酒果等熟
。外道轉變妄想，彼亦無有轉變，若有若無，自心現，外性非性。大慧！如是凡愚眾
生，自妄想修習生。大慧！無有法若生若滅，如見幻、夢色生』。</偈>
<段/>前來說生滅是識，不生滅是智，外道總依轉變立論，所以外道依識不依智也。
形者、形體處量，相者、相貌，因者、緣起親因，成者、與因相應之法，見者、能
執之見，性者、法之自體，緣者、諸法生起之緣，所作者、因緣之結果，事者、事
物。外道由此九轉變論，見有計為有，見無計為無。例如執形處轉變，如金成種種
器物，其實非變非不變，以器物雖轉變而金性不變。其他物性，亦復如是。如是而
計九種轉變。此九變若非如妄想，妄想因轉變而起故。亦非異於妄想，離妄想亦無
轉變可得故。乳酪等物，由生至熟，次第因緣如是，皆自心現，何有轉變？外道計
外若有若無，外實無法而欲妄計生滅，如執幻夢為實。
<頁 id="13p1393"/>
<辛>辛二　重頌</辛>
<段/><偈>　爾時、世尊欲重宣此義而說偈言：『形處、時轉變，四大種諸根，中陰漸次生，
妄想非明智。最勝於緣起，非如彼妄想，然世間緣起，如犍闥婆城』。</偈>
<段/>形時轉變，如四大種、五陰和合、中陰身等、漸次而生，外道妄想不智之過。
諸佛於世間緣起法，聖智覺知。言如犍闥婆城、如幻而有，不同外道虛妄計執有無
。正如金剛經所謂：『一切有為法，如夢、幻、泡、影，如露、亦如電，應作如是
觀』。
 <己>己七　相續解脫門</己>
<庚>庚一　辨相續解脫</庚>
<辛>辛一　請許</辛>
<段/><偈>　爾時、大慧菩薩復白佛言：『世尊！惟願為說一切法相續義，解脫義。若善分別
一切法相續、不相續相，我及諸菩薩善解一切相續巧方便，不墮如所說義計著相續，
<頁 id="13p1394"/>
善於一切諸法相續、不相續相，及離言說文字妄想覺。遊行一切諸佛剎土，無量大眾
，力、自在、通、總持之印，種種變化，光明照曜，覺慧善入十無盡句，無方便行，
猶如日月、摩尼、四大，於一切地，離自妄想相見，見一切法如幻、夢等。入佛地身
，於一切眾生界，隨其所應，而為說法而引導之，悉令安住一切諸法如幻、夢等，離
有無品及生滅妄想，異言說義，其身轉勝』。佛告大慧：『善哉！善哉！諦聽！諦聽
！善思念之！當為汝說』。大慧白佛言：『唯然、受教』。</偈>
<段/>相續者，梵文一字，古有三譯：一、譯為節，關節義；二、譯深密，幽深堅密
義；三、即此相續義。藏中別有一經：一曰解節經，一曰解深密經，一曰相續解脫
經。第一種義，為通此難通之妄想關節。二為解脫深密之妄想。三為解脫相續之妄
想。楞伽唐譯，於此亦作深密。依此研究，以譯深密最為精到；喻幽深堅密，相續
不斷之妄想，無處不緣。如太禾蟲，除火以外無不能住。所以名、相、覺想、三法
，結縛深密，解析不開。斯妄想相續執著，除法空般若亦無能斷之者。大慧前聞佛
<頁 id="13p1395"/>
說外道依語不依義，依識不依智，計著轉變，皆最深最堅之虛妄分別，必用何等方
便善巧對治之法，始可解脫諸妄相續？若能解脫，則知語義、智識之非異非不異。
若異者，將不能由言說通達第一義；若非異者，則又隨言取義，妄想堅固。所以菩
薩必了知一切法相續、不相續相，離妄想覺，漸達於佛前所開顯種種神變莊嚴無邊
行願境界，得勝轉依，自利利他。
<辛>辛二　解答</辛>
<壬>壬一　長行</壬>
<段/><偈>　佛告大慧：『無量一切諸法，如所說義，計著相續，所謂：相計著相續，緣計著
相續，性非性計著相續，生不生妄想計著相續，滅不滅妄想計著相續，乘非乘妄想計
著相續，有為無為妄想計著相續，地地自相妄想計著相續，自妄想無間妄想計著相續
，有無品外道依妄想計著相續，三乘一乘無間妄想計著相續。復次、大慧！此及餘凡
愚眾生自妄想相續，以此相續故，凡愚妄想，如蠶作繭，以妄想絲自纏纏他，有無有
<頁 id="13p1396"/>
相續計著。復次、大慧！彼中亦無相續及不相續相，見一切法寂靜，妄想不生故，菩
薩摩訶薩見一切法寂靜。復次、大慧！覺外性非性，自心現相無所有，隨順觀察自心
現量，有無一切性無相，見相續寂靜故，於一切法無相續不相續相。復次、大慧！彼
中無有若縛若解，餘墮不如實覺知，有縛有解。所以者何？謂於一切法有無有，無眾
生可得故。復次、大慧！愚夫有三相續：謂貪、恚、癡，及愛未來，有喜愛俱；以此
相續，故有趣相續。彼相續者，續五趣。大慧！相續斷者，無有相續不相續相。復次
、大慧！三和合緣作方便計著，識相續無間生；方便計著則有相續，三和合緣識斷，
見三解脫，一切相續不生』。</偈>
<段/>凡夫眾生，於一切法如言取義；法無量，堅固妄想亦無量，所謂計著種種諸法
自共相也。諸緣也，有無有也，何法生何法、不生也，何法滅何法、不滅也，乘此
法從因而果乃至於出三界、或所乘非法而不得果也，有造作無造作也，從凡至聖、
小乘至大乘、菩薩一地進一地也，自性分別心次第而起也，依有無起邊見也，佛法
<頁 id="13p1397"/>
有三乘一乘起次第見也；乃至遍世間出世間一切法上計有名必有義，隨義起執，縱
聞佛法，亦是墮入妄中。要知佛法治病，並非增病，是故凡愚妄想深密，正如蠶絲
自纏，相續不斷。蓋已說、現說、未說之種種自心相續，非從外來，名義上起妄想
，妄想又起名義，連環鉤鎖，莫能出離！惟有菩薩能以大般若火，燃斷妄想絲網，
了一切法寂靜，無有能分別之妄想，亦無解脫之相，故相續及不相續皆不可見。以
所觀一切法，皆能觀之自心所現，心外之法、心外之相，皆畢竟無所有，隨順觀察
自心現量。要知妄想亦由無始之習氣依現增上緣而起，亦是一緣起無性之法。菩薩
於寂靜法，不見相續相故無縛，不見不相續相故亦無解。於一切法離有無者，以無
人我自體性可得故；眾生、作人我解。凡所謂縛解者，必有能縛之事。愚夫有三深
密纏縛：一曰貪、恚、癡，現在之惑；二曰愛未來，未來之惑；三曰有喜愛俱，過
去之惑。以此三世密縛之惑業故，致三有、五趣生死流轉之苦不斷。言五趣者，以
阿修羅攝各趣中故。此三相續相斷，則生死輪迴悉斷。復次、因根、塵、識三緣和
<頁 id="13p1398"/>
合功用，虛妄分別相續而生，了知此三緣皆是阿賴耶識中所起現行，不見三緣之自
體性，則取著識斷，即三解脫門：現在境貪恚癡空，過去境有喜愛俱無相，未來境
貪愛無願。了生死者，了此相續之惑，而非佛法亦不能斷此相續也。
<壬>壬二　重頌</壬>
<段/><偈>　爾時、世尊欲重宣此義而說偈言：『不真實妄想，是說相續相；若知彼真實，相
續網則斷。於諸性無知，隨言說攝受。譬如彼蠶蟲，結網而自纏。愚夫妄想縛，相續
不觀察』。</偈>
<段/>不實妄想，即相續深密相。真實知其云何生、何法生，不隨分別造作，則此深
密之生死網必斷。倘於諸法寂靜性不如實覺知，隨言取義，則以妄想絲結深密網以
自纏。不觀察真實義，即取縛之由也。
<庚>庚二　辨遍計依圓</庚>
<辛>辛一　問答</辛>
<頁 id="13p1399"/>
<壬>壬一　初問</壬>
<段/><偈>　大慧復白佛言：『如世尊所說：「以彼彼妄想，妄想彼彼性，非有彼自性，但妄
想自性耳」。世尊！若但妄想自性，非性自性相待者，非為世尊如是說煩惱、清淨無
性過耶？一切法妄想自性非性故』。</偈>
<段/>大慧聞佛以上種種所說，又疑問曰：如佛說由種種妄想，分別種種法，好似所
想一切皆無，唯有種種妄想。然則法法都無自體性相，但是妄想自性，則妄想性離
，諸法皆無矣。佛一向所說清淨雜染，有漏無漏、有為無為，諸法皆無，將無有壞
法之過耶？
<壬>壬二　初答</壬>
<段/><偈>　佛告大慧：『如是，如是，如汝所說！大慧！非如愚夫性自性妄想真實，此妄想
自性，非有性自性相然。大慧！如聖智有性自性，聖知、聖見、聖慧眼，如是性自性
知』。</偈>
<頁 id="13p1400"/>
<段/>佛先以大慧所難者為當，然不知此但依愚夫性說，非依聖智而說。愚夫妄想所
取之法實無自性，若聖智所證之諸法實相，聖知、聖見通達之諸法自性相，則法爾
如是而非無有也。
<辛>辛二　再問答</辛>
<壬>壬一　再問</壬>
<段/><偈>　大慧白佛言：『若使如聖以聖知、聖見、聖慧眼，非天眼、非肉眼、性自性如是
知，非如愚夫妄想。世尊！云何愚夫離是妄想，不覺聖性事故？世尊！彼亦非顛倒，
非不顛倒。所以者何？謂不覺聖事性自性故，不見離有無相故。世尊！聖亦不如是見
，如事妄想，不以自相境界為境界故。世尊！彼亦性自性相妄想自性如是現，不說因
無因故，謂墮性相見故，異境界，非如彼等，如是無窮過。世尊！不覺性自性相故。
世尊！亦非妄想自性，因性自性相，彼云何妄想非妄想，如實知妄想？世尊！妄想異
，自性相異。世尊！不相似因，妄想自性相，彼云何各各不妄想而愚夫不如實知？然
<頁 id="13p1401"/>
為眾生離妄想故，說如妄想相不如實有。世尊！何故遮眾生有無有見事自性計著，聖
智所行境界計著墮有見，說空法非性而說聖智自性事』？</偈>
<段/>大慧又疑唯聖知見為有，落常見過，再難於佛。若諸聖以聖慧眼知見得諸法實
性，非天眼、肉眼之愚夫能得，是愚夫將永為愚夫，縱然聞到佛法亦是妄想，則妄
想從何能離？如何轉識成智？佛法亦無功用矣！復次、既有聖愚兩種相待，聖以愚
為顛倒，愚亦可以聖為顛倒；因其愚恆常愚，總覺不到離四句之聖智，故各是其是
而各非其非。亦非顛倒非不顛倒，所以者何？既愚恆常愚，則愚非是病──若是病
、必可離──故非顛倒。但聖智確非如是故，非不顛倒。由此愚夫亦自有一種之真
實境界，各有各境，將永與聖智為對待。復次、聖智不同愚癡凡夫種種而見，在聖
人自見聖智之境界，確與愚夫不同，不說有因無因，離於四句之見。若聖以自見為
真而愚為妄，彼愚夫亦可說自見為真，以聖為妄，如是輾轉相難，不能決定，墮無
窮過。以凡夫不覺性自性相，而聖人亦非妄想自性，如是聖愚互諍，不能判別。既
<頁 id="13p1402"/>
互相異，各不相似，各不為因，佛可據說眾生是妄，為令離妄，說云妄非實有，以
遮眾生之有無見。又說聖智所行境界，不說諸法空性，反墮於有見耶？
<壬>壬二　再答</壬>
<癸>癸一　明說法意</癸>
<段/><偈>　佛告大慧：『非我說空法非性，亦不墮有見，說聖智自性事，然為令眾生離恐怖
句故。眾生無始以來計著性自性相，聖智事自性計著相見，說空法。大慧！我不說性
自性相。大慧！但我住自得如實空法，離惑亂相見，離自心現性非性見，得三解脫，
如實印所印，於性自性得緣自覺觀察住，離有無事見相』。</偈>
<段/>佛非不說一切法空，亦非墮於有見；說聖智自性，仍是一種方便。因眾生無始
來計著性自性見，彼聞寂靜之法，誤為空亡而生恐怖，故為說聖智自性事令離恐怖
。但眾生又因聞聖智得自性而計著於有，故對執有復說空法。佛並非說性自性相，
但如實證寂靜法空，離惑亂相，現得三解脫如實印。佛之正智悉超言說，對空說有
<頁 id="13p1403"/>
，對常說無，實離於有無也。
<癸>癸二　不應立宗</癸>
<子>子一　長行</子>
<段/><偈>　『復次、大慧！一切法不生者，菩薩摩訶薩不應立是宗。所以者何？謂宗一切性
非性故，及彼因生相故，說一切法不生宗，彼宗則壞。彼宗一切法不生，彼宗壞者，
以宗有待而生故。又彼宗不生，入一切法故，不壞相不生故，立一切法不生宗者彼說
則壞。大慧！有無不生宗，彼宗入一切性，有無相不可得。大慧！若使彼宗不生，一
切性不生而立宗，如是彼宗壞，以有無性相不生故，不應立宗。五分論多過故，展轉
因異相故，及為作故，不應立宗分謂一切法不生。如是一切法空，如是一切法無自性
，不應立宗。大慧！然菩薩摩訶薩說一切法如幻、夢，現不現相故，及見覺過故，當
說一切法如幻、夢性，除為愚夫離恐怖句故。大慧！愚夫墮有無見，莫令彼恐怖，遠
離摩訶衍』！</偈>
<頁 id="13p1404"/>
<段/>一切法不生，此句之宗，不能成立。如反問云：此宗生否？如答云：不，則無
能生之因，所生之宗亦無，宗不成立。如答云：生，則此宗法既生，何得說一切法
不生？故一切法不生之宗，彼論自壞，以此宗入於一切法中故。又、若對於有無法
中而曰不生，語亦自壞，以所立不生宗，入有無法中故。如是五分、三分諸論，因
、喻成宗，因喻能生，宗為所生，種種是生，不應立不生宗。不但此也，即一切法
空、無自性等，亦不應立宗。當善觀察教義，不當在名言上妄取。要當以言遣言，
以分別除分別。如是毌寧說一切法如幻、夢，或較少過患，彼愚夫各現各相各不相
到故，皆惑亂取著故。為愚離怖，可說有聖智自性相，否則、仍當說一切如幻。然
不隨順眾生，眾生將不敢親近於大乘佛法；而得佛權實二智者，善用有無四句而為
權巧方便解說，使不離大乘耳。
<子>子二　重頌</子>
<段/><偈>　爾時、世尊欲重宣此義而說偈言：『無自性、無說，無事、無相續，彼愚夫妄想
<頁 id="13p1405"/>
，如死屍惡覺。一切法不生，非彼外道宗，至竟無所生，性緣所成就。一切法不生，
慧者不作想，彼宗因生故，覺者悉除滅。譬如翳目視，妄見垂髮相，計著性亦然，愚
夫邪妄想。施設於三有，無有事自性，施設事自性，思惟起妄想。相事設言教，意亂
極震掉，佛子能超出，遠離諸妄想。非水水想受，斯從渴愛生，愚夫如是惑，聖見則
不然。聖人見清淨，三脫三昧生，遠離於生滅，遊行無所有。修行無所有，亦無性非
性，性非性平等，從是生聖果。云何性非性？云何為平等？謂彼心不知，內外極漂動
，若能壞彼者，心則平等見』。</偈>
<段/>一切法無自性、離言說、無現行事體、無種子依處、乃至於不生，不應立宗；
愚夫妄覺，實可厭惡如死屍也。所謂一切不生，非生之外另有不生。稱性緣起所能
成就，是緣起即如幻，豈外道可妄執為無生？故慧者不作是想。宗為因所生，宗所
成立，因能成立；覺者見彼不生宗之悉可除滅矣。愚夫妄想，喻如病目見空華、垂
髮相，以見三界皆是假名，無有實體，自性皆假施設，思惟分別諸法自相，設種種
<頁 id="13p1406"/>
之名相言教，愚夫智淺不了，意識為之震亂，菩薩了知而能解脫。二乘、凡夫外道
等，欲在名相上得到何法，皆是惑亂。正如渴鹿認陽燄而為水，不能得其實水，聖
知見清淨則不然。此清淨見從三解脫三昧而生──三昧、通有無漏，三脫、惟聖無
漏──故能離生滅，常行無相境，修無相行，雙照空有，雙非空有，實相平等，佛
果圓成。若不了內外法唯心，則將為境界風漂動；以平等智照之，境緣無不壞滅。
 <己>己八　智不得境門</己>
<庚>庚一　正明智境</庚>
<辛>辛一　問</辛>
<段/><偈>　爾時、大慧菩薩復白佛言：『世尊！如世尊說：「如攀緣事智慧不得，是施設量
建立施設，所攝受非性，攝受亦非性，以無攝故智則不生，唯施設名耳」。云何、世
尊為不覺性自相共相、異不異故智不得耶？為自相共相種種性自性相隱蔽故智不得耶
？為山巖、石壁、地水火風障故智不得耶？為極遠、極近故智不得耶？為老小盲冥、
<頁 id="13p1407"/>
諸根不具故智不得耶？世尊！若不覺自共相異不異智不得者，不應說智，應說無智；
以有事不得故。若復種種自共相性自性相隱蔽故智不得者，彼亦無智，非是智。世尊
！有爾燄故智生非無性，會爾燄故名為智。若山巖、石壁、地水火風、極遠、極近、
老小盲冥、諸根不具、智不得者，此亦非智，應是無智，以有事不可得故』。</偈>
<段/>佛說智不得境，意謂愚夫妄執諸法自性所緣諸法境界，智慧皆不可得。智了、
但是施設量之假立，不能得諸法自相，故所攝能攝皆假無有。假智不能證實，緣假
名相故不得境；實智不緣妄執諸法，故不得境。大慧由之興種種疑：或不得法之事
，或不得法自共相之同異差別，或自共相有無隱蔽，或山、石、四大之隔障，或因
遠近，或因諸根不具，以上種種困難，雖實有境而智不能得耶？若境實有而智不能
得到，應說無智，不應說智。所以名為智者，因能了知境界，雖有境而不能了知，
不應名曰智故。智不具足，應正名曰無智，此不得不問矣。
<辛>辛二　答</辛>
<頁 id="13p1408"/>
<壬>壬一　長行</壬>
<段/><偈>　佛告大慧：『不如是。無智、應是智，非非智。我不如是隱覆說攀緣事智慧不得
，是施設量建立，覺自心現量，有無有外性非性，知而事不得，不得故智於爾燄不生
，順三解脫，智亦不得。非妄想者無始性非性虛偽習智，作如是知。是知彼不知，故
於外事處所相性無性妄想不斷，自心現量建立，說我我所相攝受計著，不覺自心現量
，於智爾燄而起妄想。妄想故，外性非性觀察不得，依於斷見』。</偈>
<段/>佛所謂智不得境者，非如大慧所說諸不得因。佛說智正是智，並非說隱覆於所
緣之境而不知，曰智不得境。然明施設量所建立，乃是假智所緣假名相法，而自證
真實智不以此假智之假名相為所攀緣處。以正智中實在了知但是自心現量，心外之
法皆不可得，愚夫計有計無都非正智，菩薩畢竟了知唯心，無心外境若事若因可取
，無所緣故亦無能緣之智。地前菩薩經信、住、行、向位，修四加行，在下忍境不
取，在中忍智不得，在上忍境智雙不存，由是境智雙忘而入初地。所以愚夫種種虛
 <頁 id="13p1409"/>
妄分別，不能如實了知正智所知，於所計心外之法上，有性無性分別不斷，不了唯
心假立名相，更著內我、外物，於所妄取之法，觀察有無不得而生斷見。　　　　 
<壬>壬二　重頌</壬>
<段/><偈>　爾時、世尊欲重宣此義而說偈言：『有諸攀緣事，智慧不觀察，此無智非智，是
妄想者說。於不異相性，智慧不觀察，障礙及遠近，是名為邪智。老小諸根冥，而智
慧不生，而實有爾燄，是亦說邪智。</偈>
<段/>牒前大慧所問種種智不得境，皆妄想邪智耳。
<庚>庚二　寄辨宗說</庚>
<辛>辛一　誡聽</辛>
<段/><偈>　『復次、大慧！愚癡凡夫，無始虛偽惡邪妄想之所迴轉，迴轉時、自宗通及說通
不善了知，著自心現外性相故，著方便說，於自宗四句清淨通相，不善分別』。大慧
白佛言：『誠如尊教，惟願世尊為我分別說通及宗通，我及餘菩薩摩訶薩善於二通，
<頁 id="13p1410"/>
來世凡夫、聲聞、緣覺不得其短』。佛告大慧：『善哉！善哉！諦聽！諦聽！善思念
之，當為汝說』。大慧白佛言：『唯然，受教』。</偈>
<段/>宗說二通前已辨明。此因顯聖智境即自宗通，故寄辨誡聽也。以凡夫為無始偽
習循環流轉心中，終日蒙蔽於妄想窠臼，不了知自證宗通──通達自心現量──，
及說通──如實通達隨宜而說──之法門，取心外相，執方便說，不善修習離四句
清淨之自證境界。大慧領契佛意，若諸菩薩知此二通之法，來世教化二乘及凡外，
乃毫無差失。佛亦讚許大慧得旨。
<辛>辛二　正告</辛>
<段/><偈>　佛告大慧：『三世如來有二種法通，謂說通及自宗通。說通者，謂隨眾生心之所
應，為說種種眾具契經，是名說通。自宗通者，謂修行者離自心現種種妄想，謂不墮
一異、俱不俱品，超度一切心意意識，自覺聖境界，離因成見相，一切外道、聲聞、
緣覺、墮二邊者所不能知；我說是名自宗通法。大慧！是名自宗通及說通相，汝及餘
<頁 id="13p1411"/>
菩薩摩訶薩。應當修學』！</偈>
<段/>三世諸佛依此二通法門，逗機宣化，隨眾所宜，說十二分方便契經，令修如實
行者，內證諸法皆自心現，取心外法種種妄想不生，離四句見，超三界有漏虛妄分
別識，達自覺境，遠離能所取相應之見相二分清淨，為一向執邊見之凡外二乘所不
可同日而語。然覺了須自心內證，能離一分妄想，即得一分正智。但如何能漸離妄
想，仍須方便言教，故誡勸諸菩薩皆當修學此二通相。
<辛>辛三　重頌</辛>
<段/><偈>　爾時、世尊欲重宣此義而說偈言：『我謂二種通，宗通及言說，說者授童蒙，宗
為修行者』。</偈>
<段/>二通法門，說通為教童開蒙之妙用。童、喻初發心人，蒙者、蒙蔽──即妄想
。修行者，依佛之教理而修而行也。童蒙者，喻地前菩薩。修行者，喻地上菩薩。
 <己>己九　勿習世論門</己>
<頁 id="13p1412"/>
<庚>庚一　長行</庚>
<辛>辛一　初問答</辛>
<壬>壬一　初問</壬>
<段/><偈>　爾時、大慧菩薩白佛言：『世尊！如世尊一時說言：「世間諸論種種辯說，慎勿
習近；若習近者，攝受貪欲，不攝受法」。世尊何故作如是說』？</偈>
<段/>佛一向之方便說法，弟子每有疑誤，故當檢出，辯難抉擇。如某時曾誡眾等勿
習近世論，若習近者，不得法利，且增貪欲。世論者，梵語盧伽耶陀，惑世之邪論
也。
<壬>壬二　初答</壬>
<癸>癸一　顯理</癸>
<段/><偈>　佛告大慧：『世間言論，種種句味，因緣、譬喻，採集莊嚴，誘引誑惑愚癡凡夫
，不入真實自通，不覺一切法妄想顛倒，墮於二邊。凡愚癡惑而自破壞，諸趣相續不
<頁 id="13p1413"/>
得解脫，不能覺知自心現量，不離外性自性妄想計著。是故世間言論種種辯說，不脫
生老病死，憂悲苦惱，誑惑迷亂』。</偈>
<段/>世論亦有句味、因喻，粉飾莊嚴，凡夫愚癡，易為誘惑。以致世俗沈埋於中，
對此離妄想所通真實法，證入無由。執心外法，墮於二邊，妄想紛紛，自害害他，
以致充滿三塗，人、天減少。總之、不覺自心現量，不離心外堅計，種種建立，種
種辯聰，皆起惑、造業、受苦，自惑惑人、自亂亂人之世論。如近百年中主張進化
論者，詞富證繁，卓然言之成理，持之有故；其實、損人利己，擾亂和平。所以者
何？彼因妄見植物、動物由能向外競爭，自保生存，乃成蕃殖，於是轉計人為萬物
靈長，更應特異發達。此念一橫，自私慾熾，遂擴充之以與他人及萬物相角逐，以
征服欺壓不如其殘暴之族。於是禮讓平和之性，完全為其爭名奪利、損人利己之惡
辭所誘亂破壞，群認天演淘汰、優勝劣敗、生存競爭為金科玉律。為人只圖自富自
強，不顧其他。乃至為一家、一國、一種族、亦復如是，以為不如此便不能生存，
<頁 id="13p1414"/>
便不優勝，便不富強發達，必使他人完全被我征服。以致貪瞋充塞，戰爭迭起，亡
國滅種，在所不惜。極其競爭破壞凶慘殘殺之力，以是一家、一國、一世界、均不
得相安，而由各各所造共業之因展轉增上，器界亦生種種災禍。佛說三界猶如火宅
，器世間之薪炭，經貪、瞋、癡火之然燒，遂成今世天災人禍之象。斯皆侈言大道
，實背真詮。所謂說進化實不進化，說平等實不平等，說博愛實不博愛，說共產實
不共產。剋要言之，皆攝受貪欲、不攝受法之大弊。苦海無邊，孰為援救？有之，
唯攝受正法、不攝受貪欲之佛法耳。
<癸>癸二　證事</癸>
<段/><偈>　『大慧！釋提桓因廣解眾論，自造聲論。彼世論者有一弟子，持龍形像，詣釋天
宮，建立論宗，要壞帝釋千輻之輪；隨我不如，斷一一頭以謝所屈。作是要已，即以
釋法摧伏帝釋，釋墮負處；即壞其車，還來人間。如是大慧！世間言論，因、譬莊嚴
，乃至畜生亦能以種種句味惑彼諸天及阿修羅、著生滅見，而況於人？是故大慧！世
<頁 id="13p1415"/>
間言論應當遠離，以能招致苦生因故；慎勿習近！』</偈>
<段/>此引帝釋與世論弟子辯負事，以證世論之當遠離，不可親近，免受其惑。持龍
形像者，變作多頭龍形也。於以知畜生尚能以種種句味，何況於人，或再勝於人者
？弟子尚且如此，何況其師？帝釋諸天乃至阿修羅尚為其所惑，而況於人？倘不慎
為所誘迷，執著生滅，將起惑、造業、受苦而不已，人亦何苦習近之耶？
<癸>癸三　結勸</癸>
<段/><偈>　『大慧！世論者，惟說身覺境界而已。大慧！彼世論者，乃有百千，但於後時後
五百年，當破壞結集，惡覺因見盛故，惡弟子受。如是大慧！世論破壞結集，種種句
味，因譬莊嚴，說外道事。著自因緣，無有自通。大慧！彼諸外道無自通論，於餘世
論，廣說無量百千事門，無有自通，亦不自知愚癡世論』。</偈>
<段/>世論但明身根所感覺之境界，皆為顧惜一己身體，除身之外，概不關懷！近世
哲學家所謂唯物論者是。古來世論，尚有統一，降後分黨，各立門庭。依於原造百
<頁 id="13p1416"/>
千偈論，自相破壞，無非妄以私心詭見造作，惑誘學者！文辭奇美，然無如實見解
，無有自通。異論紛紜，失其標準，適足愚人亂世，故應遠離。
<辛>辛二　重問答</辛>
<壬>壬一　重問</壬>
<段/><偈>　爾時、大慧白佛言：『世尊！若外道世論種種句味、因譬莊嚴，無有自通，自事
計著者，世尊亦說世論，為種種異方諸來會眾天、人、阿修羅，廣說無量種種句味，
亦非自通耶？亦入一切外道智慧言說數耶』？</偈>
<段/>大慧再啟疑難；謂外道不通達真實，專計著於世間之事，種種因喻、句味莊嚴
，總是世論。而佛何以有時亦為天人等眾，從他方世界而來集會者，廣說種種因喻
、句味，並非皆以內心自通之法開示，豈不同於外道世論類耶？
<壬>壬二　重答</壬>
<癸>癸一　顯理</癸>
<頁 id="13p1417"/>
<段/><偈>　佛告大慧：『我不說世論，亦無來去，唯說不來不去。大慧！來者、趣聚會生，
去者、散壞，不來不去者、是不生不滅。我所說義，不墮世論妄想數中。所以者何？
謂不計著外性非性，自心現處，二邊妄想所不能轉，相境非性，覺自心現，則自心現
妄想不生。妄想不生者，空、無相、無作，入三脫門，名為解脫』。</偈>
<段/>佛說並不墮入世論，以知一切唯心所現，無來無去，無生無滅。來集會之聽眾
，唯心所現，乃至根身器界亦唯心所現也。眾緣聚會則來，散壞即去，實無有何來
去。所說之法，亦復眾緣聚顯，緣生無生，如何有滅？是以佛說非如外道墮於虛妄
分別之中，亦不同其計著心外之法，若有若無；故能行無所有，不見能所攝受，不
同外道執有實法。當情相對，故覺自心現量，妄想不生，而入三解脫門，如何說同
外道之世論耶？
<癸>癸二　證事</癸>
<段/><偈>　『大慧！我念一時於一處住，有世論婆羅門來詣我所，不請空閒，便問我言：「
<頁 id="13p1418"/>
瞿曇！一切所作耶」？我時答言：「婆羅門！一切所作是初世論」。彼復問言：「一
切非所作耶」？我復報言：「一切非所作是第二世論』。彼復問言：「一切常耶？一
切無常耶？一切生耶？一切不生耶」？我時報言：「是六世論」。大慧！彼復問我言
：「一切一耶？一切異耶？一切俱耶？一切不俱耶？一切因種種受生現耶」？我時報
言：「是十一世論」。大慧！彼復問言：『一切無記耶？一切記耶？有我耶？無我耶
？有此世耶？無此世耶？有他世耶？無他世耶？有解脫耶？無解脫耶？一切剎那耶？
一切不剎那耶？虛空耶？非數滅耶？涅槃耶？瞿曇作耶？非作耶？有中陰耶？無中陰
耶？」大慧！我時報言：「婆羅門！如是說者，悉是世論；非我所說，是汝世論。我
唯說無始虛偽妄想習氣，種種諸惡，三有之因，不能覺知自心現量，而生妄想攀緣外
性。如外道法，我諸根義三合知生，我不如是。婆羅門！我不說因，不說無因，惟說
妄想攝所攝性施設緣起，非汝及餘墮受我相續者所能覺知」。大慧！涅槃、虛空、滅
、非有三種，但數有三耳。復次、大慧！爾時世論婆羅門復問我言：「癡、愛、業因
<頁 id="13p1419"/>
故有三有耶？為無因耶」？我時報言：「此二者亦是世論耳」。彼復問言：一切性皆
入自共相耶」？我復報言：「此亦世論。婆羅門！乃至意流妄計外塵皆是世論」。復
次、大慧！爾時世論婆羅門復問我言：「頗有非世論者不？我是一切外道之宗，說種
種句味、因緣、譬喻莊嚴」。我復報言：「婆羅門！有，非汝有者，非為、非宗，非
說非不說種種句味，非不因譬莊嚴」。婆羅門言：「何等為非世論，非非宗、非非說
」？我時報言：「婆羅門！有非世論，汝諸外道所不能知，以於外性不實妄想虛偽計
著故。謂妄想不生，覺了有無自心現量，妄想不生，不受外塵，妄想永息，是名非世
論。此是我法，非汝有也。婆羅門！略說彼識若來若去、若死若生、若樂若苦、若溺
若見、若觸若著、種種相，若和合相續，若愛若因計著。婆羅門！如是比者，是汝等
世論，非是我有」。大慧！世論婆羅門作如是問，我如是答，彼即默然，不辭而退，
思自通處作是念言：「沙門釋子出於通外，說無生、無相、無因、覺自妄想現相，妄
想不生」。</偈>
<頁 id="13p1420"/>
<段/>此引與世論婆羅門辯難之事，以證佛說不同世論。婆羅門嘗遽然問佛：自有無
造作乃至於有無中陰種種戲論，彼先橫一惡見而來，佛遂斥以世論，一切皆非。告
以：種種無始妄想戲論惡習為生三有之因，不了唯心，妄緣外境，計我及根、塵三
和合生法，皆外道法。佛法不說有因無因，唯說妄想及能取所取之緣起，故非執我
者所能知。方便為小乘所說之三無為法，亦不可執。婆羅門聞上說後，不復以世論
再難，而又妄引佛言以問：無明之癡，貪愛及業，為三有之因耶？又一切法皆入自
共相耶？佛因外道妄想戲論邪纏不休，除正斥之，復總曉之：任如何之意識流奔法
塵，計著外境，皆是世論。於是此婆羅門又反其論調而問佛：有非世論者否？蓋彼
為一切外道之所宗。其意謂若無非世論者，則彼之世論即真實。故佛答曰：有。非
無所宗、無所說，但非彼宗彼說。婆羅門復問：既有、何以非彼宗？佛告：此非世
論，非彼執心外法之妄想所能知。佛法全在不生妄想，了達有無皆唯心現，自不妄
取外境。此等清淨自覺之妙法，豈彼所能有？彼等心量妄識所到之處，若來若去，
<頁 id="13p1421"/>
乃至和合相續假相，皆是世論，皆取法乎心外者也。婆羅門至此，無由再難，遂默
然而退，思自所通達之理處。覺佛所說之法，異於己所能通之理，計為佛法無所成
立，無何道理，則世論之惡覺妄想，邪執戲論，迷而不反為何如耶！
<癸>癸三　結意</癸>
<段/><偈>　『大慧！此即是汝向所問我：何故說習近世論種種辯說，攝受貪欲，不攝受法』
』。</偈>
<段/>結前所顯證之意，而除大慧之所疑。佛並非說世論，且一向辯斥攝受貪欲而不
攝受正法之世論也。
<辛>辛三　三問答</辛>
<壬>壬一　問</壬>
<段/><偈>　大慧白佛言：『世尊！攝受貪欲及法，有何句義』？佛告大慧：『善哉！善哉！
汝乃能為未來眾生思惟諮問如是句義，諦聽！諦聽！善思念之！當為汝說』。大慧白
<頁 id="13p1422"/>
佛言：『唯然、受教』。</偈>
<段/>以上、佛明世論婆羅門攝貪不受法，全係計著三界生死有漏果報。蓋受苦由業
，業由惑，故須在根本上斷惑，以智慧除妄想，盪空一切，方入聖法。大慧懸知未
來眾生必有無量墮此惡見，故三次問攝貪及攝法之句義，以便未來眾生得以離惑出
苦。
<壬>壬二　答</壬>
<段/><偈>　佛告大慧：『所謂貪者，若取、若捨、若觸、若味，繫著外塵，墮二邊見，復生
苦陰生老病死憂悲苦惱。如是諸患，皆從愛起，斯由習近世論及世論者，我及諸佛說
名為貪，是名攝受貪欲，不攝受法。大慧！云何攝受法？謂善覺知自心現量，見人無
我及法無我相，妄想不生。善知上上地，離心意意識，一切諸佛智慧灌頂，具足攝受
十無盡句，於一切法無開發自在，是名為法。所謂不墮一切見、一切虛偽、一切妄想
、一切性、一切二邊。大慧！多有外道癡人墮於二邊，若常、若斷，非黠慧者。受無
<頁 id="13p1423"/>
因論，則起常見；外因壞，因緣非性，則起斷見。大慧！我不見生住滅故說名為法。
大慧！是名貪欲及法，汝及餘菩薩摩訶薩，應當修學』！</偈>
<段/>諸苦皆從貪愛起，貪即十二緣起之愛支，潤種種業，受種種苦。法有通別：通
、即說一切法，別、則佛之正法方能曰法。此所說是佛法，須根本覺知自心現，有
如是心起，則如是法現。見二無我，離妄顯真，自然蒙佛加被，具足行願，不假方
便，一切自在，是之謂法，不墮一切外道所墮。外道所以墮諸見者，以無善巧慧力
，妄計有造作者，不從因生，立無因論。而復推求不得，或因壞滅而起斷見。佛法
了唯心故，不見生滅。菩薩於法，當如是修學也。
<庚>庚二　重頌</庚>
<段/><偈>　爾時、世尊欲重宣此義而說偈言：『一切世間論，外道虛妄說，妄見作所作，彼
則無自宗。惟我一自宗，離於作所作，為諸弟子說，遠離諸世論。心量不可見，不觀
察二心，攝、所攝非性，斷、常二俱離。乃至心流轉，是則為世論；妄想不轉者，是
<頁 id="13p1424"/>
人見自心。來者謂事生，去者事不現，明了知去來，妄想不復生。有常及無常，所作
、無所作，此世、他世等，斯皆世論通』。</偈>
<段/>外道世論妄想分別，橫計作者，故不成立。唯佛立宗，離於能作所作，為弟子
說，離於世論。以了唯心，不同外道有能取之分別、所取之法塵，是以二心俱離，
二見悉泯。世論與非世論之別，即一為妄想所流轉，一能見唯自心現耳。自心緣起
之事曰來，緣滅自心不現曰去；是以來無所來，從心而生；去無所去，從心而滅。
明此、則妄想不復生，去貪欲即去妄想也。然世論所通者，種種計著，不離二見，
智者不可不慎！
 <己>己十　涅槃差別門</己>
<庚>庚一　請許</庚>
<段/><偈>　爾時、大慧菩薩復白佛言：『世尊！所言涅槃者，說何等法名為涅槃，而諸外道
各起妄想』？佛告大慧：『諦聽！諦聽！善思念之！當為汝說如諸外道妄想涅槃，非
<頁 id="13p1425"/>
彼妄想隨順涅槃』。大慧白佛言：『唯然、受教』。</偈>
<段/>涅槃法，前在大般涅槃門及四果差別門，已辨明矣。然前就自證門中為菩薩而
說，此中所明，正就菩薩化他悟他而明。大慧懸知未來世對涅槃有無窮之謬解，恐
眾生墮魔外邪網而不自覺，故必隨順揀擇，續為請問。佛亦以外道妄想計涅槃，皆
不隨順涅槃之相，許為開示。末世欲求解脫，不可不明邪正！藏中有提婆菩薩造之
破外道涅槃論，即據此中之二十一種外道計而破斥者。
<庚>庚二　解說</庚>
<辛>辛一　長行</辛>
<壬>壬一　正說</壬>
<癸>癸一　外道妄執</癸>
<段/><偈>　佛告大慧：『或有外道：陰、界、入滅，境界離欲，見法無常，心心法品不生，
不念去、來、現在境界，諸受陰盡，如燈火滅，如種子壞，妄想不生。斯等於此，作
<頁 id="13p1426"/>
涅槃想。大慧！非以見壞名為涅槃。大慧！或以從方至方名為解脫，境界想滅，猶如
風止。或復以覺所覺見壞名為解脫。或見常無常作解脫想。或見種種相想招致苦生因
，思惟是已，不善覺知自心現量，怖畏於相而見無相，深生愛樂，作涅槃想。或有覺
知內外諸法自相共相，去、來、現在，有性不壞，作涅槃想。或謂我、人、眾生、壽
命、一切法壞，作涅槃想。或以外道惡燒智慧，見自性及士夫，彼二有間，士夫所出
，名為自性；如冥初比求那轉變，求那是作者，作涅槃想。或謂福非福盡。或謂諸煩
惱盡。或謂智慧。或見自在是真實作生死者，作涅槃想。或謂展轉相生，生死更無餘
因；如是即是計著因，而彼愚癡不能覺知，以不知故作涅槃想。或有外道言：得真諦
道作涅槃想。或見功德，功德所起，和合一異、俱不俱、作涅槃想。或見自性所起孔
雀文彩，種種雜寶及利刺等性，見已作涅槃想。大慧！或有覺二十五真實。或王守護
國，受六德論，作涅槃想。或見時是作者，時節世間，如是覺者作涅槃想。或謂性。
或謂非性。或謂知性非性。或見有覺與涅槃差別，作涅槃想。有如是比種種妄想，外
<頁 id="13p1427"/>
道所說，不成所成，智者所棄。大慧！如是一切悉墮二邊，作涅槃想。如是等外道涅
槃妄想，彼中都無若生若滅。大慧！彼一一外道涅槃，彼等自論；智慧觀察，都無所
立。如彼妄想，心意來去，漂馳流動，一切無有得涅槃者』。</偈>
<段/>一、有外道見法無常不取，心心所不現前，不生妄想，計如火滅種壞以為涅槃
。此雖近似二乘，然二乘依佛三十七道品修習斷惑，此則見有法壞，心外見有生滅
無常，乃佛所破斥也。二、計從生方至於滅方，以為涅槃。境界想息，猶如風止。
三、以不見能覺之心、所覺之境，計為涅槃，如閉目入黑闇一般。四、以不分別常
與無常而為涅槃。五、以相起想，想能招苦，計無相為涅槃，即無相外道。六、以
一切法之各各自共相，歷經三世不作壞想以為涅槃，此如小乘有部亦然。七、以一
切法皆壞，唯我人相不壞，計我永存以為涅槃，如尼犍子是。八、以惡慧取數論二
十五諦第一之冥性、與二十五之神我。謂天地萬物未生前之冥初性，憂喜愛或黃赤
黑之三德平均，無物可得由神我要求而三求那不平均，轉變作一切物以為涅槃。九
<頁 id="13p1428"/>
、以煩惱及褔非褔業自然會盡，不須智慧而得解脫，以為涅槃，此乃苦行外道。十
、以能見到大自在天造作者為涅槃。十一、以祖、父、孫展轉相生，父母、子孫世
代流傳，別無異因以為涅槃。此則世人凡見，為人不過如此。十二、以得見十六諦
或二十五諦為涅槃，此諦非佛法中之諦。十三、以見諸德所起和合之一異義為涅槃
，此勝論之一派。十四、以見事事物物顯色自然如此為涅槃，此自然外道也。十五
、以覺真實諦為涅槃。此亦數論之一派。十六、以禮拜六方受六德護國為涅槃。十
七、以時為涅槃。十八、以見有物為涅槃。十九、以見無物為涅槃。二十、以見有
物無物為涅槃。廿一、以見有涅槃之覺與涅槃有別為涅槃。以上二十一見，皆不成
立而妄成立，妄想中妄計為涅槃。彼以私意所見若生若滅，皆是心意漂流，智者所
不許可。故上種種無一得涅槃者，以皆不覺知自心現量故。
<癸>癸二　如來正見</癸>
<段/><偈>　『大慧！如我所說涅槃者，謂善覺知自心現量，不著外性，離於四句，見如實處
<頁 id="13p1429"/>
，不墮自心現妄想二邊，攝所攝不可得，一切度量不見所成。愚於真實不應攝受，棄
捨彼已，得自覺聖法，知二無我，離二煩惱，淨除二障，永離二死。上上地，如來地
，如影幻等諸深三昧，離心意意識，說名涅槃』。</偈>
<段/>佛說涅槃，以善覺知自心現量，不取外境為要，此為一經中之要義，然此處為
尤切。誤入歧途而求涅槃，非但不得解脫，轉增生死之縛。是故若能以此修學，離
於四句，住如實見，乃能離一切外道之所墮，進修於諸佛菩薩之所行，得大三昧。
所謂離心意意識者，即知一切唯心，不生妄想而說名涅槃也。
<壬>壬二　結勸</壬>
<段/><偈>　『大慧！汝等及餘菩薩摩訶薩應當修學，當疾遠離一切外道諸涅槃見』。</偈>
<段/>此誡諸菩薩修學如來涅槃正見，當疾離諸外道涅槃見，不可緩也。
<辛>辛二　重頌</辛>
<段/><偈>　爾時、世尊欲重宣此義而說偈言：『外道涅槃見，各各起妄想，斯從心想生，無
<頁 id="13p1430"/>
解脫方便。愚於縛、縛者，遠離善方便，外道解脫想，解脫終不生。眾智各異趣，外
道所見通，彼悉無解脫，愚癡妄想故。一切癡外道，妄見作所作，有、無有品論，彼
悉無解脫。凡愚樂妄想，不聞真實慧，言語三苦本，真實滅苦因。譬如鏡中像，雖現
而非有，於妄想心鏡，愚夫見有二。不識心及緣，則起二妄想；了心及境界，妄想則
不生。心者即種種，遠離相、所相，事現而無現，如彼愚妄想。三有惟妄想，外義悉
無有，妄想種種現，凡愚不能了。經經說妄想，終不出於名，若離於言說，亦無有所
說』。</偈>
<段/>二十一種外道，皆妄計有能解脫之法及被生死所縛之人，不知善巧方便，第一
須離於妄想；如妄想於解脫，終不能生解脫也。外道立說紛紜，各異其趣，妄見能
所有無，悉皆癡妄，悉無解脫。執著言語以招苦，不開覺真實以離苦，所以離言為
滅苦之因矣。如鏡中像，雖現非有，於自心中緣起見相二分，了知自心現則妄想不
生。總而言之，種種皆是唯心，離能所相，所有事境現即無現。此非但三界內生死
<頁 id="13p1431"/>
流轉愚夫眾生妄想所有之法如此，十方諸佛經中所說種種妄想，名義有同異耳；離
於妄想，有何說哉？不能得意妄言而徒隨名取義，終不能了解佛說。
 <己>己十一　如來覺性門</己>
<庚>庚一　問</庚>
<段/><偈>　爾時、大慧菩薩白佛言：『世尊！惟願為說三藐三佛陀，我及餘菩薩摩訶薩善於
如來自性，自覺覺他』。佛告大慧：『恣所欲問，我當為汝隨所問說』。大慧白佛言
：『世尊！如來應供等正覺，為作耶？為不作耶？為事耶？為因耶？為相耶？為所相
耶？為說耶？為所說耶？為覺耶？為所覺耶？如是等辭句，為異為不異』？</偈>
<段/>前所講如來知見，即如來體性，然亦是就自證上明，此則在化他悟他上更加抉
擇討論。現世及後來諸菩薩善於通達究竟圓滿正遍知之自性，可為來問眾生如理開
導，不致墮於妄想，此佛所以任大慧之所問而為答也。大慧所問種種，擬佛自性辭
句，此中略舉五對以發其端，請佛辯其為異不為異也。
<頁 id="13p1432"/>
<庚>庚二　答</庚>
<辛>辛一　長行</辛>
<段/><偈>　佛告大慧：『如來應供等正覺，於如是等辭句，非事非因。所以者何？俱有過故
。大慧！若如來是事者，或作、或無常，無常故一切事應是如來，我及諸佛，皆所不
欲。若非所作者，無所得故，方便則空，同於兔角、槃大之子，以無所有故。大慧！
若無事、無因者，則非有非無，若非有非無，則出於四句。四句者、是世間言說；若
出四句者、則不墮四句，不墮四句故智者所取。一切如來句義，亦如是，慧者當知。
如我所說一切法無我，當知此義、無我性是無我。一切法有自性，無他性，如牛、馬
。大慧！譬如非牛、馬性，非馬、牛性，其實非有非無，彼非無自性。如是大慧！一
切諸法非無自相，有自相；但非無我愚夫之所能知，以妄想故。如是一切法空、無生
、無自性，當如是知。如是如來與陰非異非不異；若不異陰者，應是無常；若異者，
方便則空。若二者，應有異。如牛角，相似故不異，長短差別故有異；一切法亦如是
<頁 id="13p1433"/>
。大慧！如牛右角異左角，左角異右角，如是長短種種色各各異。大慧！如來於陰、
界、入非異非不異。如是如來、解脫非異非不異，如是如來，以解脫名說。若如來異
解脫者，應色相成；色相成故，應無常。若不異者，修行者得相應無分別，而修行者
見分別，是故非異非不異。如是智及爾燄非異非不異。大慧！智及爾燄非異非不異者
，非常非無常，非作非所作，非有為非無為，非覺非所覺，非相非所相，非陰非異陰
，非說非所說，非一非異，非俱非不俱。非一非異、非俱非不俱故，悉離一切量；離
一切量，則無言說；無言說則無生；無生則無滅；無滅則寂滅；寂滅則自性涅槃；自
性涅槃則無事無因；無事無因則無攀緣；無攀緣則出過一切虛偽；出過一切虛偽則是
如來；如來則是三藐三佛陀。大慧！是名三藐三佛陀佛陀。大慧！三藐三佛陀佛陀者
，離一切根量』。</偈>
<段/>佛以大慧所問辭句，擬議佛之自性，皆有過非。且言事因，事是果實，因是因
能，而如來非可在功能、事實上妄揣也。如來圓滿無際，非因而因，非果而果，不
<頁 id="13p1434"/>
可執說，故非造作亦非無常。夫世間一切事事物物，皆造作無常，如來若是造作無
常，一切事應皆是如來；此為諸佛皆不忍可。然如來亦非非果事，若非果事，則菩
薩六度、三祇之精修，豈非空無所獲？但一如來杜撰虛名，非因所成之果事故。是
故如來非因非果，亦非非因非果，超於世間四句之見，以無相違及戲論故。蓋世間
四句義，皆由執有一法而起，說有說無，非有非無，皆虛妄意識所分別，非同佛之
所說，正遣一切分別。佛恐末世誤會，妄計如來墮於四句，故特詳辨。又、一切法
無我者，法法緣起無礙，於中無有主宰我性，非無一切法也。所以一切法但無我，
並非無一切法自性，不過言其無妄計之我及自性外之他性。譬如牛無馬性，馬無牛
性，然非無牛、馬之自性。又、一切法非無自相，自相者、離言說分別之一切法自
性，離於四句，愚夫妄想所不能知。一切法無我、無自性之義如是。一切法空也，
無生也，皆如是觀。由此可知如來與五陰等非一非異，陰、界、入為無常生滅差別
之法，而如來非是，故非一；若如來非陰、界、入者，則菩薩方便修行不懈，豈非
<頁 id="13p1435"/>
又徒勞無益？是故非異。喻如牛之二角，皆具角之名相故非異；有長短顯色之別，
故非不異。由是可知如來與解脫非異非不異：如來非色身，非生滅無常，故非異；
然三乘修行者同得解脫，而大小有差別，故非不異。由是又可知正智與爾燄──即
所知，佛智所知即第一義境界真如──非異非不異：正智、真如平等一相故非異；
然真如由正智而顯，故非不異。正智、真如皆離言說分別之自證相，離一切比擬思
量等，故實非一非異，非俱非不俱，言語道斷，心行處滅，則真是如來，真是正遍
知覺者。斯又可以台教之三德顯：前言一切法空、無我、無自性等，即般若德，盪
空一切法執。如來、解脫不一不異，即解脫德，因解脫身同二乘也。正智、真如不
一不異，即法身德。此三德不相離而又各不相即。非因生之果，非能作之因，亦非
非因非果，離一切意識上根覺比量。
<辛>辛二　重頌</辛>
<段/><偈>　爾時、世尊欲重宣此義而說偈言：『悉離諸根量，無事亦無因，已離覺、所覺，
<頁 id="13p1436"/>
亦離相、所相。陰緣等正覺，一異莫能見，若無有見者，云何而分別？非作、非不作
，非事亦非因，非陰、非在陰，亦非有餘雜，亦非有諸性，如彼妄想見，當知亦非無
，此法法亦爾。以有故有無，以無故有有，若無不應受，若有不應想。或於我、非我
，言說量留連，沈溺於二邊，自壞壞世間。解脫一切過，正觀察我通，是名為正觀，
不毀大導師』。</偈>
<段/>明如來非見聞覺知可得是離根，非卜度思量可到是離量。五陰與如來非一非異
，非有造作，非無造作，非所造事，非能造因，非彼妄想上所見之自性，亦非無一
切法自性，有無對待之法，皆不應立。不了一切法離言之真實性，或說此法是如來
，此法非如來，執計妄見，自壞壞人。當解脫此一切過，修正觀而明佛意，勿謗佛
法。
<己>己十二　不生不滅門</己>
<庚>庚一　設問</庚>
<頁 id="13p1437"/>
<段/><偈>　爾時、大慧菩薩復白佛言：『世尊！如世尊說「修多羅攝受不生不滅」。又世尊
說：「不生不滅是如來異名」。云何世尊為無性故說不生不滅？為是如來異名』？佛
告大慧：『我說一切法不生不滅，有無品不現』。大慧白佛言：『世尊！若一切法不
生者，則攝受法不可得，一切法不生故。若名字中有法者，惟願為說』。佛告大慧：
『善哉！善哉！諦聽！諦聽！善思念之！吾當為汝分別解說』。大慧白佛言：『唯然
、受教』。</偈>
<段/>一切經中說不生不滅，是無法之義耶？抑是如來異名耶？佛答：所說一切法不
生不滅，有、無見不可得。大慧復問：若一切法不生，則一切法亦不可得，是法既
不可得，又何得有不生不滅法是如來異名耶？非請佛說明不可矣。佛乃讚其問而答
之。
<庚>庚二　正答</庚>
<辛>辛一　異名釋</辛>
<頁 id="13p1438"/>
<段/><偈>　佛告大慧：『我說如來非無性，亦非不生不滅攝一切法，亦不待緣故不生不滅，
亦非無義。大慧！我說意生、法身，如來名號。彼不生者，一切外道、聲聞、緣覺、
七住菩薩非其境界。大慧！彼不生，即如來異名。大慧！譬如因陀羅釋迦，不蘭陀羅
，如是等諸物，一一各有多名，亦非多名而有多性，亦非無自性。如是大慧！我於此
娑呵世界，有三阿僧祇百千名號，愚夫悉聞各說我名，而不解我如來異名。大慧！或
有眾生知我如來者，有知一切智者，有知佛者，有知救世者，有知自覺者，有知導師
者，有知廣導者，有知一切導者，有知僊人者，有知梵者，有知毗紐者，有知自在者
，有知勝者，有知迦毗羅者，有知真實邊者，有知月者，有知日者，有知主者，有知
無生者，有知無滅者，有知空者，有知如如者，有知諦者，有知實際者，有知法性者
，有知涅槃者，有知常者，有知平等者，有知不二者，有知無相者，有知解脫者，有
知道者，有知意生者。大慧！如是等三阿僧祇百千名號，不增不減。此及餘世界，皆
悉知我，如水中月，不出不入。彼諸愚夫，不能知我，墮二邊故。然悉恭敬供養於我
<頁 id="13p1439"/>
，而不善解知辭句義趣，不分別名，不解自通，計著種種言說章句，於不生不滅作無
性想，不知如來名號差別，如因陀羅釋迦、不蘭陀羅。不解自通，會歸終極，於一切
法，隨說計著』。</偈>
<段/>佛說非以無法說為不生不滅，亦非攝取不生不滅而為如來，亦非待緣而有，亦
非有其說而無義。平常佛說不生不滅，即如來之別名。依最勝意生身、法身、說為
不生不滅，但非外道二乘乃至七地以前菩薩所能知耳。故不生不滅即如來別號，猶
之帝釋有因陀羅釋迦等別名，不蘭陀羅等乃至其他萬類，亦皆各有多名，雖多而其
物則一，亦非無此物自性也。故我釋迦佛，在此娑婆世界亦有無數別名，凡愚眾生
，雖聞、雖見不知即如來之別號，所以有知為如來者，一切智者，佛者，乃至意生
者。有三阿僧祇不增減之數，在十方界，無不如是隨眾生心而見。佛喻如水中月，
隨感而現，不出不入。愚夫雖知敬供，唯未解義，故終於名號上隨言計著，不能自
通會歸聖智，而於一切法異名差別，皆為所縛矣。
<頁 id="13p1440"/>
<辛>辛二　離言釋</辛>
<段/><偈>　『大慧！諸彼癡人作如是言：「義如言說，義說無異。所以者何？謂義無身故；
言說之外，更無餘義，惟止言說」。大慧！彼惡燒智，不知言說自性，不知言說生滅
，義不生滅。大慧！一切言說墮於文字，義則不墮，離性非性故，無受生，亦無身。
大慧！如來不說墮文字法，文字有無不可得故，除不墮文字。大慧！若有說言如來說
墮文字法者，此則妄說！法離文字故。是故大慧！我等諸佛及諸菩薩，不說一字，不
答一字。所以者何？法離文字故。非不饒益義說。言說者、眾生妄想故。大慧！若不
說一切法者，教法則壞，教法壞者，則無諸佛、菩薩、緣覺、聲聞。若無者，誰說為
誰？是故大慧！菩薩摩訶薩莫著言說，隨宜方便廣說經法。以眾生希望、煩惱不一故
，我及諸佛為彼種種異解眾生而說諸法，令離心意意識故，不為得自覺聖智處。大慧
！於一切法無所有，覺自心現量，離二妄想，諸菩薩摩訶薩依於義不依文字。若善男
子、善女人依文字者，自壞第一義，亦不能覺他，墮惡見相續而為眾說，不善了知一
<頁 id="13p1441"/>
切法、一切地、一切相、亦不知章句。若善一切法、一切地、一切相、通達章句，具
足性義，彼則能以正無相樂而自娛樂，平等大乘建立眾生。大慧！攝受大乘者，則攝
受諸佛、菩薩、緣覺、聲聞；攝受諸佛、菩薩、緣覺、聲聞者，則攝受一切眾生；攝
受一切眾生者，則攝受正法；攝受正法者，則佛種不斷；佛種不斷者，則能了知得殊
勝入處；知得殊勝入處，菩薩摩訶薩常得化生，建立大乘，十自在力，現眾色像，通
達眾生形類、希望、煩惱、諸相，如實說法。如實者，不異；如實者，不來不去相，
一切虛偽息，是名如實。大慧！善男子、善女人不應攝受隨說計著，真實者離文字故
。大慧！如為愚夫以指指物，愚夫觀指，不得實義；如是愚夫隨言說指，攝受計著，
至竟不捨，終不能得離言說指第一實義。大慧！譬如嬰兒應食熟食，不應食生，若食
生者則令發狂，不知次第方便熟故。大慧！如是不生不滅，不方便修，則為不善。是
故應當善修方便，莫隨言說，如視指端。是故大慧！於真實義當方便修。真實義者，
微妙寂靜，是涅槃因；言說者妄想合，妄想者集生死。大慧！真實義者，從多聞者得
<頁 id="13p1442"/>
。大慧！多聞者，謂善於義，非善言說。善義者，不隨一切外道經論，身自不隨，亦
不令他隨，是則名曰大德多聞。是故欲求義者，當親近多聞，所謂善義。與此相違，
計著言說，應當遠離』。</偈>
<段/>佛法使人因言辨義，不當隨言取義。乃有愚癡妄計言說即義，二者一致。蓋以
詮言之義，體不可見，遂計言外無義，唯是言說。此等惡見，不知言說墮於文字，
是生滅法；第一義離文字，離有無，非生滅法。佛以離言說，離分別智所證法，為
眾說此令離文字言語分別，非墮文字有無者能了解。故佛菩薩說法宣化，無時不說
，無處不說，而說者、問者、答者，無一字可得。古人喻如空中鳥跡，不可捉摸。
倘說者、問答者、見聞者、墮文字，非特不能饒益，且增妄執。然離文字言說，非
閉口不說，閉目不看也。若墮於不說句，則是破壞教法，佛及三乘誰為誰說？故佛
、菩薩隨宜而說，不著能教所教，正可說法教化，以殊勝方便隨順眾生煩惱根性之
不一，而各令其離三界有漏妄習之八識心心所聚，捨二分別。以遣離虛妄分別故，
<頁 id="13p1443"/>
無分別智即得現前而證真如。故菩薩觀一切無所有，覺自心現量，依義不依文字；
以依文不依義，自壞亦壞他故。若善了知一切法相，通達句義，正智具足，則不樂
著相而得覺法樂，以平等大乘法攝化眾生，紹隆佛種，自證悟他，兩臻勝妙，宏揚
離言說虛妄分別之正法，是真實第一義！奈何愚者只求文字，不觀實義！如人指物
以示，但觀其指而不見物；又如嬰兒食生，則成狂亂，蓋不知次第方便熟後而食。
正如癡人聞不生不滅法，不修方便觀行親證，隨言取義，自病病人。故依佛無分別
智所證真實義，當方便修，所謂六度萬行，止觀雙運，離分別相，得真實相，微妙
寂靜，乃自性涅槃為解脫之因，離分別妄想，即離生死故。大德多聞，當善觀於語
義，勿執著於文字，尤當遠離外道經論，化他亦然。如此、可得佛之離言說不生滅
第一義境。
<庚>庚三　轉難</庚>
<段/><偈>　爾時、大慧菩薩復承佛威神而白佛言：『世尊！世尊顯示不生不滅，無有奇特。
<頁 id="13p1444"/>
所以者何？一切外道因，亦不生不滅。世尊亦說虛空、非數緣滅及涅槃界不生不滅。
世尊！外道說因生諸世間，世尊亦說無明、愛、業、妄想、為緣，生諸世間。彼因此
緣，名差別耳！外物因緣亦如是。世尊與外道論，無有差別。微塵、勝妙、自在、眾
生主等，如是九物不生不滅；世尊亦說一切性不生不滅，有無不可得，外道亦說四大
不壞自性，不生不滅，四大常，是四大乃至周流諸趣不捨自性。世尊所說，亦復如是
。是故我言無有奇特。惟願世尊，為說差別，所以奇特勝諸外道。若無差別者，一切
外道皆亦是佛，以不生不滅故。而世尊說：一世界中多佛出世者，無有是處。如向所
說：一世界中應有多佛，無差別故』。</偈>
<段/>佛說真實無虛，大慧亦非凡愚，本不應有責難，唯佛懸知後世凡愚眾生於此必
有疑詰，故以威神加被大慧而使轉難。
<段/>佛所顯示不生不滅，外道亦說不生不滅；外道說諸因，佛說三無為；外道說因生諸
世間，佛說世間十二緣起；外道說外物因緣，佛亦如是。外道說時、方、虛空
<頁 id="13p1445"/>
、四大、微塵、神我、大梵天、勝妙、大自在天、眾生主、九物，佛說一切法性；
外道說四大，佛亦說四大：雖稍有變異，然實無差別，佛說有何殊勝？然則外道皆
即是佛，此世界中不同時而有多佛耶？是應請佛開解。
<庚>庚四　解釋</庚>
<辛>辛一　長行</辛>
<段/><偈>　佛告大慧：『我說不生不滅，不同外道不生不滅。所以者何？彼諸外道有性自性
，得不生不變相，我不如是墮有無品。大慧！我者、離有無品，離生滅，非性非無性
。如種種幻夢現故非無性。云何無性？謂色無自性相攝受，現不現故，攝不攝故。以
是故，一切性無性非無性，但覺自心現量，妄想不生，安隱快樂，世事永息。愚癡凡
夫妄想作事，非諸聖賢不實妄想，如犍闥婆城及幻化人。大慧！如犍闥婆城及幻化人
，種種眾生商賈出入，愚夫妄想，謂真出入，而實無有出者、入者，但彼妄想故。如
是大慧！愚癡凡夫起不生不滅惑，彼亦無有有為、無為。如幻人生，其實無有若生若
<頁 id="13p1446"/>
滅，性無性無所有故；一切法亦如是，離於生滅。愚癡凡夫墮不如實，起生滅妄想，
非諸聖賢。不如實者，不爾。如性自性妄想亦不異，若異妄想者，計著一切性自性，
不見寂靜，不見寂靜者終不離妄想。是故大慧！無相見勝，非相見。相見者，受生因
，故不勝。大慧！無相者，妄想不生，不起不滅，我說涅槃。大慧！涅槃者，如真實
義見，離先妄想心心數法，逮得如來自覺聖智，我說是涅槃』。</偈>
<段/>佛說不生不滅異於外道，蓋外道取實有一法自體，說云不生不滅，佛說一切種
種法如幻夢唯心所現，離有無生滅故不生不滅，以如幻故，諸色無自性相，以或現
或不現，或攝取或不攝取故，如前所喻之恆河火及陽燄等，故非性非無性。但了唯
心，何來妄想？愚癡人以邪教邪見起邪思維，不實妄想，如執幻人入於幻城，雖見
生滅，實無生滅，諸法亦然。是故愚癡妄計諸法自性，與妄想不一異，而執法自性
，若不如實觀其寂靜，終不離於虛妄分別。故見一切法如幻無所有，為最勝行，即
是無分別之不生不滅，即是涅槃，即是清淨無漏真實第一義，即離有漏虛妄心心所
<頁 id="13p1447"/>
聚，即得如來自覺聖智，與外道所計不生不滅大相逕庭矣。
<辛>辛二　重頌</辛>
<段/><偈>　爾時、世尊欲重宣此義而說偈言：『滅除彼生論，建立不生義，我說如是法，愚
夫不能知。一切法不生，無性無所有，犍闥婆、幻、夢，有性者無因。不生無自性，
何因空、當說！以離於和合，覺知性不現。是故空不生，我說無自性，謂一一和合，
性現而非有。分析無和合，非如外道見。夢、幻及垂髮，野馬、犍闥婆，世間種種事
，無因而相現。折伏有因論，申暢無生義；申暢無生者，法流永不斷。熾然無因論，
恐怖諸外道』。</偈>
<段/>為除外道妄計有生，佛所以說無生。愚夫不能知佛說此不生句意，不可墮於此
不生句。故無生、無性、無相，亦如乾城、幻、夢等，雖有幻現假法，而實別無作
者之因。佛何以說一切法空、無自性、不生耶？以所見聞一切法皆和合假相，分析
至微則成無有；實則不待分析，當體即空，但凡外妄見為有耳。所以即有而空，不
<頁 id="13p1448"/>
取一法，即空而有，不遺一法。夢、幻、空華、陽燄──野馬──乾城、雖分明有
而無有無之相，既無能生之因，亦不為因而生；諸法亦然，皆同一無能生所生之事
。不過、即在緣起如幻、緣生無生中，暢此無生之義，以折伏彼有因之論。為我聖
法流傳不斷，故盛說無因，破有作者因，怖諸外道。
<庚>庚五　偈問</庚>
<段/><偈>　爾時大慧以偈問曰：『云何何所因？彼以何故生？於何處和合，而作無因論』？</偈>
<段/>大慧因佛說乾城、夢、幻等，問何因而幻現？如何而見有和合相？何由而作無
因論也。
<庚>庚六　偈答</庚>
<段/><偈>　爾時、世尊復以偈答：『觀察有為法非無因有因，彼生滅論者，所見從是滅』。</偈>
<段/>觀察有為生滅之法，非有因，非無因，唯心變現為因，折伏外道妄因，立無因
論滅其妄見。
<頁 id="13p1449"/>
<庚>庚七　躡問</庚>
<段/><偈>　爾時、大慧說偈問曰：『云何為無生？為是無性耶？為顧視諸緣有法名無生？名
不應無義，惟為分別說』！』</偈>
<段/>無生之名，必有其義，是指一法無有曰無生耶？抑在生滅眾緣中考究有一法曰
無生耶？大慧雙興二難，以無見中無生，及有見中無生為問。
<庚>庚八　追頌</庚>
<段/><偈>　爾時、世尊復以偈答：『非無性無生，亦非顧諸緣，非有性而名，名亦非無義。
一切諸外道，聲聞及緣覺，七住非境界，是名無生相。遠離諸因緣，亦離一切事，唯
有微心住，想、所想俱離。其身隨轉變，我說是無生。無外性無性，亦無心攝受，斷
除一切見，我說是無生。如是無自性、空等應分別。非空故說空，無生故說空。因緣
數和合，則有生有滅，離諸因緣數，無別有生滅。捨離因緣數，更無有異性；若言一
異者，是外道妄想。有無性不生，非有亦非無；除其數轉變，是悉不可得。但有諸俗
<頁 id="13p1450"/>
數，展轉為鉤鎖，離彼因緣鎖，生義不可得。生無性不起，離諸外道過，但說緣鉤鎖
，凡愚不能了。若離緣鉤鎖別有生性者，是則無因論，破壞鉤鎖義。如燈顯眾像，鉤
鎖現若然，是則離鉤鎖，別更有諸性。無性無有生，如虛空自性，若離於鉤鎖，慧無
所分別。復有餘無生，賢聖所得法，彼生無生者，是則無生忍。若使諸世間，觀察鉤
鎖者，一切離鉤鎖，從是得三昧。癡、愛諸業等，是則內鉤鎖；鑽、燧、泥團、輪、
種子等名外。若使有他性而從因緣生，彼非鉤鎖義，是則不成就。若生無自性，彼為
誰鉤鎖？展轉相生故，當知因緣義。堅、濕、煖、動法，凡愚生妄想，離數無異法，
是則說無性。如醫療眾病，無有若干論，以病差別故，為設種種治。我為彼眾生，破
壞諸煩惱，知其根優劣，為彼說度門。非煩惱根異，而有種種法，唯說一乘法，是則
為大乘』。</偈>
<段/>佛說無生，非無一切法，亦非觀察諸法而別有一法，然名有義，汝問皆非。此
無生法，凡夫外道乃至七地菩薩皆不能知。遠離能生之因，所生之果，能想之心，
<頁 id="13p1451"/>
所想之相，唯安住於一真微妙之微心中，轉我愛執藏之根本依而為清淨識，不見心
外有法可取，而亦無能取心，故說無生；空、無性等，亦復如是。非有空之實法而
說空，達一切法無生故空也。因緣和合而有生滅，離緣起法別無異因，緣散即不和
合，言一言異，皆外道妄想故。離於四句，唯就十二支因緣之轉變，隨俗假設，展
轉相生，猶如鉤鎖。離此鉤鎖，則無緣起，生即不有，何有於滅？所以離外道妄見
過而說鉤鎖，以生無故不生起也。若離鉤鎖別計有能生法，別計異因，同於無因，
是外道見，破鉤鎖義矣。明緣生即無生，若離緣生而別求無生，皆妄見也。喻燈照
物者，諸物由燈而顯，是則燈外取物。無生自體猶虛空，不應離鉤鎖而求。此緣起
法，乃聖智所證，為第八地菩薩證無生法忍時所得，所以能作如是觀，可離妄而得
三昧。癡、愛等十二支，由無明發業，乃至於受生老死苦，是為內緣鉤鎖。若依鑽
燧諸因緣而生火，泥團、輪等因緣而生瓦器，種子等因緣而生芽，曰外緣鉤鎖。設
使有法離鉤鎖因緣而生他物者，此理決不成就。若執著緣生無自性為無一切法，則
<頁 id="13p1452"/>
誰能為展轉相生之鉤鎖？所以當善了知因緣之義。凡愚計執堅、濕、煖、動四大性
之法，實則離無始虛妄習氣之鉤鎖，別無諸法。了知第一義空，畢竟唯心，方能證
無生之義。如來為眾生種種煩惱，說種種法門，其實只有一乘法。然則無差別之差
別，如醫療眾病，亦有種種方藥，可知如來教有權實之必要也。
<己>己十三　揀別無常門</己>
<庚>庚一　問</庚>
<段/><偈>　爾時、大慧菩薩摩訶薩復白佛言：『世尊！一切外道皆起無常妄想，世尊亦說一
切行無常，是生滅法，此義云何？為邪、為正？為有幾種無常』？</偈>
<段/>前來揀別外道不生不滅之妄計，以似是則不是，種種抉擇，顯佛法之真能破真
能立，嚴判邪正。大慧因此更欲抉擇外道所起分別無常之妄計，以諸行無常為佛說
三乘共教三法印之一，若不加以判別，則邪說正教混淆矣！故問佛究竟有幾種。
<庚>庚二　答</庚>
<頁 id="13p1453"/>
<辛>辛一　長行</辛>
<壬>壬一　出計破</壬>
<段/><偈>　佛告大慧：『一切外道有七種無常，非我法也。何等為七？彼有說言：作已而捨
，是名無常。有說：形處壞，是名無常。有說：即色是無常。有說：色轉變中間，是
名無常。無間自之散壞，如乳、酪等轉變，中間不可見，無常毀壞一切性轉。有說：
性無常。有說：性無性無常。有說：一切法不生無常，入一切法。大慧！性無性無常
者，謂四大及所造自相壞，四大自性不可得，不生。彼不生無常者，非常無常，一切
法有無不生，分析乃至微塵不可見，是不生義非生，是名不生無常相。若不覺此者，
墮一切外道生無常義。大慧！性無常者，是自心妄想，非常無常性。所以者何？謂無
常自性不壞。大慧！此是一切性無性無常事。除無常，無有能令一切法性無性者。如
杖瓦石破壞諸物，現見各各不異，是性無常事；非作所作有差別，此是無常，此是事
。作所作無異者，一切性常，無因性。大慧！一切性無性有因，非凡愚所知，非因不
<頁 id="13p1454"/>
相似事生。若生者，一切性悉皆無常。是不相似事，作、所作無有別異，而悉見有異
。若性無常者，墮作因性相；若墮者，一切性不究竟。一切性作因相墮者，自無常應
無常，無常無常故，一切性不無常，應是常。若無常入一切性者，應墮三世，彼過去
色與壞俱，未來不生，色不生故，現在色與壞相俱。色者，四大積集差別，四大及造
色自性不壞，離異不異故。一切外道，一切四大不壞，一切三有，四大及造色，在所
知有生滅，離四大造色，一切外道於何所思惟性無常？四大不生，自性相不壞故。離
始造無常者，非四大，復有異四大，各各異相自相故，非差別可得，彼無差別。斯等
不更造，二方便不作，當知是無常。彼形處壞無常者，謂四大及造色不壞，至竟不壞
。大慧！竟者，分析乃至微塵，觀察壞四大及造色，形處異見，長短不可得，非四大
，四大不壞，形處壞現，墮在數論。色即無常者，謂色即是無常，彼則形處無常，非
四大。若四大無常者，非俗數言說。世俗言說非性者，則墮世論。見一切性但有言說
，不但自相生。轉變無常者，謂色異性現，非四大；如金作莊嚴具，轉變現，非金性
<頁 id="13p1455"/>
壞，見莊嚴具處所壞。如是餘性轉變等，亦如是。如是等種種外道無常見妄想，火燒
四大時自相不燒，各各自相相壞者，四大造色應斷』</偈>。
<段/>外道所計無常有七：一、計作已即捨、或始起即捨名無常。蓋計先本無生，纔
生起即失其生性。二、計形處壞名無常：四大微塵能造物，不論有情、無情，形狀
各異，皆要毀壞，故形狀無常，而四大不壞。三、計即色是無常，不但形處，即色
、香、味等亦無常，較前進步。但能造之有形四大及所造色、香、味、觸四塵壞，
四大自性則不壞。四、計色轉變中間無常，言色本不是無常，但所以轉變無常者，
因其中有轉變力，能壞諸物，如乳之自位無間相續而壞滅，遂變為酪，乃至成酥、
成醍醐，皆不久滅壞。在各各分位上，無間次第轉變，其中有轉變作用而不可見，
雖不可見，然使諸物一一毀滅轉變，曰無常。五、計性無常，言別有一物之自體，
曰無常。六、計性無性無常，言萬物有形體無形體，皆是無常。七、計一切法不生
無常，言別有一不生不滅之無常法，遍入一切法中，自不生滅而能生滅他法，使他
<頁 id="13p1456"/>
無常。以上先標七種外計大意，以下帶出帶破。
<段/>一、先出第六種而破之。外計能造四大及所造四塵，有自體相，變壞無常。堅
等四大種性，自體相不可得，無生無滅，然亦變化無常。此亦依四大計無常，四大
唯心，計誰無常？二、第七種計非常非無常，一切有無法中有一不生之法，此法分
析極微亦不可見，雖不可見而遍在一切法，是不生義，而能使一切法無常，故曰不
生之無常相。若不覺此妄計之不生無常相，則墮諸外道計有一不生無常，能生無常
之過。三、第五種性無常者，蓋言於萬物外別有一物，其體是常，能令萬物無常。
按其所計，應非常非無常，名是無常，體又是常。計此自性不壞之無常法，能使一
切有法變成無有，除此無有別法能令一切法──有性──變無者。喻如以杖壞瓦，
被壞者壞，能壞者不壞也。現見諸法各自無常，並無能作無常者，與所作無常事之
差別可得，亦不能指出此是無常，彼是此無常所成之果。倘別有自體永久不壞與一
切無差別，則一切皆常，不能作一無常之因，以皆常故。如異者，亦不能作因。然
<頁 id="13p1457"/>
一切法從有而無，此豈無因？但凡愚不能知之耳。蓋皆唯心所現，從現至不現耳。
因與果異，決不能生，汝性無常若是常者，常則異於無常，如何能生無常？若常能
生無常，則不相似因能生不相似果，何世間悉見牛不生馬，馬不生人而有異？又、
汝所計之性無常，是否一物？是一物，則墮萬物中，諸法壞，此性無常亦應壞，性
無常壞，則無能作無常因者，餘法應常，而一切不究竟無常。若此作無常者，無自
體，不是一物而遍一切法中，將墮在三世中，因一切法墮三世故。墮三世則過去已
壞，未來不生，現在剎那與壞滅俱。又、汝若計四大造色自性不壞，故此無常與之
不壞；然三界內所見、聞、覺、知者，皆有生滅，離所造色從何得四大之自性？如
是則外道妄計之四大不壞，不能成立，更從何得此性無常不壞耶？四、第一種離始
造無常，即始起即滅者。於始造計無常，且從始造觀之：四大各各異相，不能互造
；自相亦不能造自相，他、自共造，亦更不能。造不可得，何從計始造之無常？五
、第二種形處壞無常，彼亦以為能造四大及所造之色分析至微，所造上假現之形處
<頁 id="13p1458"/>
壞，而四大能所造之色體不壞。此則墮於數論派之諸法皆常、但形轉變。六、第三
種色即無常，謂能造所造有形法無常，非無形之四大自性無常。若四大皆空，則世
事無有，墮於世論外道，但有言說而無自相。七、第四種轉變無常者，謂色現異相
，相變而四大不變，如金具展轉相變，但金具屢改而金性不改。餘者轉變，亦然。
<段/>以上七種外道，種種虛妄分別計無常法。意謂火燒四大，四各差別，自相不燒
。彼以為各各自相壞者，則能造、所造皆斷，以後不能再有。殊不知劫火洞然，一
切皆壞。外道於妄見無常外妄計有常、無論其見有常、見無常，皆是異見妄執。
<壬>壬二　顯正破</壬>
<段/><偈>　『大慧！我法起非常非無常。所以者何？謂外性不決定故，唯說三有微心，不說
種種相有生有滅。四大合會差別，四大及造色故，妄想二種事攝所攝，知二種妄想，
離外性無性二種見，覺自心現量。妄想者，思想作行生，非不作行。離心性無性妄想
，世間、出世間、出世間上上一切法，非常非無常；不覺自心現量，墮二邊惡見相續
<頁 id="13p1459"/>
。一切外道不覺自妄想，此凡夫無有根本，謂世間、出世間、出世間上上，從說妄想
生。非凡愚所覺』。</偈>
<段/>佛說一切法緣起非常非無常。蓋佛法了知唯心，心外之法不可得，故非決定有
四大和合之能造所造有種種相生滅，故悉離外道之妄計妄見。凡愚妄想造作，非不
造作，必離此有無妄想心，修習世間、出世間上上一切法智，乃離外道。而凡夫無
根本智，故終不覺知此三種法。
<辛>辛二　重頌</辛>
<段/><偈>　爾時、世尊欲重宣此義而說偈言：『遠離於始造，及與形處異，性與色無常，外
道愚妄想。諸性無有壞，大大自性住，外道無常想，沒在種種見。彼諸外道等，無若
生若滅，大大性自常，何謂無常想？一切唯心量，二種心流轉，攝受及所攝，無有我
我所。梵天為樹根，枝條普周遍，如是我所說，唯是彼心量』。</偈>
<段/>外道所計七種無常，種種皆於常上計有無常，沒於種種邪見。既然四大是常，
<頁 id="13p1460"/>
即非生滅，何法有無常耶？佛說一切唯心，能取所取二種皆是妄心流轉，無我我所
。外道但以梵天為根，其餘妄計猶如枝條，離心而求，皆妄想耳。
<己>己十四　入滅現證門</己>
<庚>庚一　問</庚>
<段/><偈>　爾時、大慧菩薩復白佛言：『世尊！惟願為說一切菩薩、聲聞、緣覺、滅正受次
第相續！若善於滅正受次第相續相者，我及餘菩薩終不妄捨滅正受樂門，不墮一切聲
聞、緣覺、外道愚癡』。佛告大慧：『諦聽！諦聽！善思念之！當為汝說』。大慧白
佛言：『世尊！惟願為說』。</偈>
<段/>入滅受想定雖通於佛、菩薩、二乘而實有不同。蓋二乘貪住寂靜樂，而菩薩精
進求至佛地，盡未來際不捨眾生。所以大慧請佛為之判別，以便同諸菩薩不捨安住
覺法之樂，亦不墮於二乘貪著三昧之灰心泯智涅槃，及外道執著無想定以為究竟之
愚癡。所謂不住彼岸，不住此岸，以無住為自利利他也。
<頁 id="13p1461"/>
<庚>庚二　答</庚>
<辛>辛一　長行</辛>
<壬>壬一　三乘次第</壬>
<段/><偈>　佛告大慧：『六地菩薩摩訶薩及聲聞、緣覺入滅正受。第七地菩薩摩訶薩念念正
受，離一切性自性相正受，非聲聞、緣覺。諸聲聞、緣覺墮有行覺，攝所攝相滅正受
。是故七地非念正受，得一切法無差別相，非分得種種相性，覺一切法善不善性相正
受，是故七地無善念正受。大慧！八地菩薩及聲聞、緣覺，心意意識妄想相滅，初地
乃至七地菩薩摩訶薩，觀三界心意意識量，離我我所自妄想修，墮外性種種相，愚夫
二種自心攝所攝，向無知不覺無始過惡虛偽習氣所熏。大慧！八地菩薩摩訶薩，聲聞
、緣覺涅槃，菩薩者，三昧覺所持，是故三昧門樂不般涅槃。若不持者，如來地不滿
足，棄捨一切有為眾生事故，佛種則應斷。諸佛世尊為示如來不可思議無量功德。聲
聞、緣覺三昧門得樂所牽故，作涅槃想。大慧！我分部七地善修心意意識相，善修我
<頁 id="13p1462"/>
我所，攝受人法無我，生滅自共相，善四無礙，決定力、三昧門，地次第相續，入道
品法。不令菩薩摩訶薩不覺自共相，不善七地，墮外道邪徑，故立地次第』。</偈>
<段/>從初地至六地，入滅正受與二乘共，有間斷故──有時在定，有時不在定也。
至七地，即無間常住定中，了一切法無有別別自性可得，實無有法動心，不同二乘
取法，起作意覺入定。至八地，與二乘同捨我愛執藏。然八地之所入三昧，即二乘
所執著為涅槃者。以二乘不了唯心故，灰心滅智，耽著為樂。八地菩薩在六識上，
法執不起。七地無間尚假功用，八地任運不斷。初地至七地，尚須觀三界有漏心皆
唯心量，離愚夫種種執取過患習氣。故八地能不住於三昧樂者，皆由佛所加持，令
圓滿上求下化之本願。所以第八地修願波羅密以趨佛地，不同二乘牽於樂也。故佛
分初地至七地之修習次第；善觀察心相，離人法二執，入二無我，不著生滅法自共
相，入第八地；善四無礙，為第九地；決定力則達第十地；而正時時加持，不令墮
入凡外過患，故立地次第也。
<頁 id="13p1463"/>
<壬>壬二　實無次第</壬>
<段/><偈>　『大慧！彼實無有若生若滅，除自心現量，所謂地次第相續及三界種種行，愚夫
所不覺。愚夫所不覺者，謂我及諸佛說地次第相續，及說三界種種行。復次、大慧！
聲聞、緣覺、第八菩薩地、滅三昧門樂醉所醉，不善自心現量自共相，習氣所障，墮
人法無我，法攝受見，妄想涅槃想，非寂滅智慧覺。大慧！菩薩者，見滅三昧門樂，
本願哀愍大悲成就，知分別十無盡句，不妄想涅槃想。彼已涅槃妄想不生故，離攝所
攝妄想，覺了自心現量，一切諸法妄想不生，不墮心意意識，外性自性相計著妄想。
非佛法因不生，隨智慧生，得如來自覺地。如人夢中方便度水，未度而覺，覺已思惟
為正為邪，非正非邪。餘無始見、聞、覺、識因想，種種習氣，種種形處，墮有無想
，心意意識夢現。大慧！如是菩薩摩訶薩於第八菩薩地，見妄想生。從初地轉進至第
七地，見一切法如幻等方便，度攝所攝心妄想行已，作佛法方便，未得者令得。大慧
！此是菩薩涅槃方便不壞，離心意意識，得無生法忍。大慧！於第一義無次第相續，
<頁 id="13p1464"/>
說無所有妄想寂滅法』。</偈>
<段/>理智一如，無分別智實證真如，無施設之地相可得，亦無三界過患可觀，一切
皆自心現量故。愚夫不知諸佛施設方便之意，不了唯心，見有差別。復次、八地菩
薩如無佛力加被，則與二乘相同，喻如飲三昧酒，臥無為床而入涅槃。惟其不取相
執法故，離盡妄想，成就自利利他悲願，修無盡行，不墮有漏心所取心外法，以無
相妙慧為佛法正因，畢竟成佛。如人夢中度水，未度而覺，覺後思惟為真為假；然
而非真非假，夢有醒無。種種過患現，皆各人之業報，實則醒如夢時，醒時不依佛
智修，行自覺覺他，則所作猶執夢為實。此第八地菩薩見妄想生猶如幻夢。故從初
地以至七地，修如幻之方便法門，離二取見，得如幻之自利。八地以至佛，復以種
種方便而利他，雖得涅槃，方便不壞，離過患盡而得無生法忍。於所證第一義，皆
是唯心，畢竟無所有，即次第而無次第，得寂滅法。
<辛>辛二　重頌</辛>
<頁 id="13p1465"/>
<段/><偈>　爾時、世尊欲重宣此義，而說偈言：『心量無所有，此住及佛地，去來及現在，
三世諸佛說。心量地第七，無所有第八；二地名為住，佛地名最勝。自覺智及淨，此
則是我地，自在最勝處，清淨妙莊嚴。照耀如盛火，光明悉遍至，熾燄不壞目，周輪
化三有。化現在三有，或有先時化，於彼演說乘，皆是如來地。十地則為初，初則為
八地，第九則為七，七亦復為八，第二為第三，第四為第五，第三為第六，無所有何
次』？</偈>
<段/>佛法明諸住、諸地，悟自心現量，心外別無所有，三世諸佛皆說。第七地曰心
量住，第八地曰無所有住，乃至佛地曰最勝心量無所有住；並非別有一最勝法，祗
是心量無所有耳。佛以自覺四智菩提證清淨法界，曰自受用身、法身；至於他受用
身，遍一切處光明普照；三類化身，如意清涼，以身口意三輪隨機施化，方便為說
諸乘。所有世間、出世間一切法，皆清淨法界所流出，皆是如來地法，無一定相續
之諸法次第，畢竟唯心，一切差別悉皆平等，一切行果悉皆圓融。前者所謂平等大
<頁 id="13p1466"/>
乘普為建立，互攝互入，豈可拘定以判頓判漸耶？
<己>己十五　常無常義門</己>
<庚>庚一　問</庚>
<段/><偈>　爾時、大慧菩薩復白佛言：『世尊！如來應供等正覺為常為無常』？</偈>
<段/>大慧前已問如來自體常無常，此中復問如來體上之義相差別耳。
<庚>庚二　答</庚>
<辛>辛一　長行</辛>
<壬>壬一　雙非</壬>
<段/><偈>　佛告大慧：『如來應供等正覺非常非無常，謂二俱有過。若常者，有作主過。常
者、一切外道說，作者無所作，是故如來常非常，非作常、有過故。若如來無常者，
有作無常過。陰所相相無性，陰壞則應斷，而如來不斷。大慧！一切所作皆無常，如
缾、衣等，一切皆無常過。一切智眾具方便，應無義，以所作故。一切所作，皆應是
<頁 id="13p1467"/>
如來，無差別因性故。是故大慧！如來非常非無常』。</偈>
<段/>二俱有過者，若云常，則同外道計有一常住之造作主宰過；若云無常，則有同
所作無常過。若五陰相所相法無自性，斷滅無有，如來非斷滅也。又、一切所造物
皆無常，所造作物如瓶、衣等皆可壞者；一切智若無常，則菩薩所修福智不獲真常
益。又、一切作法皆無常，一切物應皆是如來，將何因能別之？
<壬>壬二　非常</壬>
<段/><偈>　『復次、大慧！如來非如虛空常，如虛空常者，自覺聖智眾具無義過。大慧！譬
如虛空非常非無常，離常無常、一異、俱不俱。常無常過故，不可說，是故如來非常
。復次、大慧！若如來無生常者，如兔、馬等角；以無生常故，方便無義。以無生常
過故，如來非常』。</偈>
<段/>如來常，虛空亦常，如來豈同頑空？即虛空亦離四句，如來豈在四句？又、如
來若以無生為常，如兔、馬等亦無生，又豈可以之比同如來耶？
<頁 id="13p1468"/>
<壬>壬三　許常</壬>
<段/><偈>　『復次、大慧！更有餘事知如來常。所以者何？謂無間所得智常，故如來常。大
慧！若如來出世，若不出世，法畢定住。聲聞、緣覺、諸佛如來、無間住，不住虛空
，亦非愚夫之所覺知。大慧！如來所得智，是般若所熏；非心意意識，彼諸陰、界、
入處所熏。大慧！一切三有，皆是不實妄想所生，如來不從不實虛妄想生』。</偈>
<段/>在如來自覺聖智所親證清淨法性，可以說常。如來出世與否，法性常住，所謂
諸法本來面目，離言說思慮等，證時不證時皆本來如是。二乘、凡外均不覺知，唯
清淨智所熏佛智乃知之耳；非三界有漏心陰、界、入法之所能及。所證理常，能證
智常，故常。
<壬>壬四　復雙非</壬>
<段/><偈>　『大慧！以二法故有常無常，非不二。不二者，寂靜，一切法無二生相故，是故
如來應供等正覺非常非無常。大慧！乃至言說分別生，則有常無常過。分別覺滅者，
<頁 id="13p1469"/>
則離愚夫常無常見不寂靜慧者，永離常、無常，非常無常熏』。</偈>
<段/>佛法不二，有二即有動作，不二故，不說常無常，以一切法皆寂靜故。如來者
，即諸法如義，應除二分別覺，以寂靜慧離言說、離分別、離愚夫見。
<辛>辛二　重頌</辛>
<段/><偈>　爾時、世尊欲重宣此義而說偈言：『眾具無義者，生常無常過，若無分別覺，永
離常無常。從其所立宗，則有眾雜義，等觀自心量，言說不可得』。</偈>
<段/>所有二見、四句過患，皆由眾生無實義之言說妄有所立。離分別及虛妄惡習，
以平等觀一切，皆自心現，不取一法，亦非言說所能安立。
<己>己十六　蘊處生滅門</己>
<庚>庚一　問許</庚>
<段/><偈>　爾時、大慧菩薩復白佛言：『世尊！惟願世尊更為我說陰、界、入生滅，彼無有
我，誰生誰滅？愚夫者依於生滅，不覺苦盡，不識涅槃』。佛言：『善哉！諦聽！當
<頁 id="13p1470"/>
為汝說』。大慧白佛言：『唯然、受教』。</偈>
<段/>佛一向說陰、界、入生滅無我，所謂人法雙空。我者，恆常、統一、主宰義。
既然有情眾生無我，則此色身已無有恆常、統一、主宰者，究是誰生誰滅？又誰相
續？愚夫著於生死流轉，無有了苦之期，復不知了苦解脫之涅槃，既然無我，誰受
生死？云何有此愚夫？此係眾生重要關頭，大慧所以請佛許說，使後來凡夫眾生，
得有了脫之方。可知了生死者，并非了此色身之生死，此色身或殀、或壽乃至期頤
，報盡時到，自然會了，不要修行去了。故求了生死者，須知何謂生死？如何了脫
？而此中正為開示。
<庚>庚二　解說</庚>
<辛>辛一　長行</辛>
<段/><偈>　佛告大慧：『如來之藏是善不善因，能遍興造一切趣生，譬如伎兒，變現諸趣，
離我我所，不覺彼故三緣和合方便而生。外道不覺，計著作者，為無始虛偽惡習所熏
<頁 id="13p1471"/>
，名為識藏。生無明住地，與七識俱，如海浪身，常生不斷。離無常過，離於我論，
自性無垢，畢竟清淨。其餘諸識，有生有滅。意、意識等念念有七，因不實妄想，取
諸境界、種種形處，計著名相，不覺自心所現色相，不覺苦樂，不至解脫，名相諸纏
，貪生生貪、若因、若攀緣，彼諸受根滅，次第不生。餘自心妄想，不知苦樂，入滅
受想正受、第四禪、善真諦解脫，修行者作解脫想，不離不轉名如來藏識藏，七識流
轉不滅。所以者何？彼因、攀緣諸識生故，非聲聞、緣覺修行境界，不覺無我，自共
相攝受生陰、界、入；見如來藏五法、自性、人法無我則滅。地次第相續轉進，餘外
道見不能傾動，是名住菩薩不動地。得十三昧道門樂，三昧覺所持，觀察不思議佛法
，自願不受三昧門樂及實際，向自覺聖趣，不共一切聲聞、緣覺及諸外道所修行道，
得十賢聖種性道及身智意生，離三昧行。是故大慧！菩薩摩訶薩欲求勝進者，當淨如
來藏及識藏名。大慧！若無識藏名如來藏者則無生滅。大慧！然諸凡聖悉有生滅。修
行者自覺聖趣，現法樂住，不捨方便。大慧！此如來藏、識藏，一切聲聞、緣覺心想
<頁 id="13p1472"/>
所見，雖自性清淨，客塵所覆故猶見不淨，非諸如來。大慧！如來者，現前境界，猶
如掌中視阿摩勒果。大慧！我於此義，以神力建立，令勝鬘夫人及利智滿足諸菩薩等
，宣揚演說如來藏及識藏名，七識俱生；聲聞計著，見人法無我。故勝鬘夫人承佛威
神，說如來境界，非聲聞、緣覺及外道境界。如來藏、識藏，唯佛及餘利智依義菩薩
智慧境界，是故汝及餘菩薩摩訶薩，於如來藏、識藏，當勤修學。莫但聞覺，作知足
想』！</偈>
<段/>如來藏前已略明有四種解釋，此處正指依第八識心王自體曰如來藏。其性無覆
，并無煩惱心所與之相應。但無始來，前七識所造惑業，皆存於此能藏中，即是有
漏習氣種子，逐業受報。受報者，即是第八之自體，持有漏業，故為善不善報之因
，亦為善不善業之果，故興造五趣四生之根身器界。然八識心王，實離我我所，喻
如伎兒搬演，假裝假扮，無人無事。凡夫不覺，取內根、外塵故，與識三緣和合。
迷理、迷無我理無明，迷事、迷異熟果無明，發業潤種，以招生死流轉之果。外道
<頁 id="13p1473"/>
不了第八心王，追究作者能造一切趣生，不知心王為無始虛習所熏故而曰藏識──
即阿賴耶，雖即如來藏而有分位之差別，與無明住地之七識俱生。第八識與現行無
明不相應，惟第七識相應；但藏識與七識相俱，海浪不斷，正喻生死流轉不斷；離
此生死流轉，即是離我自性清淨。第八雖為第七托為本質，為第七所執我自變之影
像，所以能藏自性無垢。復次、餘七念念生滅，因為第八含藏，故滅後能復起現行
。第六種種不實妄想，取著種種名相，以第七為所依，覺受苦樂，從貪而生，復生
於貪，皆以第八所含種習為因，復以第八見相分等為所攀緣。修禪定者，於苦、樂
、憂、喜、捨、漸次離受，至第四禪，五受唯留一捨，曰捨念清淨地，斯時不知苦
樂；至入滅受想定，捨受亦捨；二乘聖得真諦解脫，然仍不離習氣，仍名藏識，第
七仍有一部分法我執相應而起，取為所緣，蓋不覺法無我，仍執取陰、界、入自共
相也。若見五陰實無自性，即破二乘法執，入菩薩地，漸轉第八，捨藏識名，染汙
七識亦捨，則見如來藏而通達諸法，外道惡見所不能動。住菩薩不動地，進向自覺
<頁 id="13p1474"/>
聖趣。由是以觀，如將如來藏上之阿賴耶了脫，即了生死。故菩薩了生死不同二乘
，不住生死，不住涅槃，現身六道，不捨方便。此如來藏、藏識，二乘習氣猶覆，
外道更不能見，菩薩隨分證得，如來究竟明了清淨，如觀掌中阿摩勒果。所以往昔
在勝鬘經中，以神力加被勝鬘夫人及餘利智依義菩薩，使了解之，而為其餘菩薩說
此如來藏識種種勝義。此會菩薩，更當精進修學，實證佛境界也。
<辛>辛二　重頌</辛>
<段/><偈>　爾時、世尊欲重宣此義而說偈言：『甚深如來藏，而與七識俱，二種攝受生，智
者則遠離。如鏡像現心，無始習所熏，如實觀察者，諸事悉無事。如愚見指月，觀指
不觀月，計著名字者，不見我真實。心為工伎兒，意如和伎者，五識為伴侶，妄想觀
伎眾』。</偈>
<段/>藏識與七識俱，執之則有能取、所取，智者當遠離也。此皆無始妄習所熏，如
鏡現像，像本無有，不須離像而知其無。著名字者，如觀指而不能見月。若人識得
<頁 id="13p1475"/>
心，根本器界皆是心，勿離此而覓心耳。下以伎場為喻：藏心為唱，第七為和，前
五是伴侶，而六意識為觀伎人；而觀伎人不當虛妄分別，執幻為實。
<己>己十七　四法差別門</己>
<庚>庚一　請許</庚>
<段/><偈>　爾時、大慧菩薩白佛言：『世尊！惟願為說五法、自性、識、二種無我究竟分別
相，我及餘菩薩摩訶薩於一切地次第相續，分別此法入一切佛法。入一切佛法者，乃
至如來自覺地』。佛告大慧：『諦聽！諦聽！善思念之』！大慧白佛言：『唯然、受
教』。</偈>
<段/>大慧於五法等久已通達，前來亦有問明，此中復問究竟分別相，為其餘菩薩了
達次第相續之相，漸修諸地而達佛耳。
<庚>庚二　解說</庚>
<辛>辛一　長行</辛>
<頁 id="13p1476"/>
<壬>壬一　總說</壬>
<段/><偈>　佛告大慧：『五法、自性、識、二種無我分別趣相者，謂名、相、妄想、正智、
如如。若修行者修行，入如來自覺聖趣，離於斷常、有無等見，現法樂正受住現在前
。大慧！不覺彼五法、自性、識、二無我，自心現外性，凡夫妄想，作諸聖賢』。</偈>
<段/>善能觀察名、相、妄想、正智、如如者，則能入自覺聖趣而離於二見，現證法
樂。如不覺知五法、自性、諸識、無我、唯心所現，即非聖智。
<壬>壬二　問答</壬>
<癸>癸一　正明五法</癸>
<段/><偈>　大慧白佛言：『世尊！云何愚夫妄想生，非諸聖賢』？佛告大慧：『愚夫計著俗
數名相，隨心流散。流散已，種種相像貌，墮我我所見，希望計著妙色。計著已，無
知覆障，故生染著。染著已，貪、恚、癡所生業積集。積集已，妄想自纏，如蠶作繭
，墮生死海、諸趣曠野，如汲井輪。以愚癡故，不能知如幻、野馬、水月，自性離我
<頁 id="13p1477"/>
我所，起於一切不實妄想。離相所相及生住滅，從自心妄想生，非自在、時節、微塵
、勝妙生，愚癡凡夫隨名相流。大慧！彼相者，眼識所照名為色，耳、鼻、舌、身、
意、意識所照，名為聲、香、味、觸、法，是名為相。大慧！彼妄想者，施設眾名，
顯示諸相，如此不異象、馬、車、步、男、女等名，是名妄想。大慧！正智者，彼名
相不可得，猶如過客，諸識不生，不斷不常，不墮一切外道、聲聞、緣覺之地。復次
、大慧！菩薩摩訶薩以此正智，不立名相，非不立名相，捨離二見──建立及誹謗，
知名相不生，是名如如。大慧！菩薩摩訶薩住如如者，得無所有境界故，得菩薩歡喜
地。得菩薩歡喜地已，永離一切外道惡趣，正住出世間趣，法相成熟，分別幻等一切
法，自覺法趣相，離諸妄想，見性異相。次第乃至法雲地，於其中間，三昧、力、自
在、神通開敷。得如來地已，種種變化圓照示現，成熟眾生，如水中月，善究竟滿足
十無盡句，為種種意解眾生分別說法。法身離意所作，是名菩薩入如如所得』。</偈>
<段/>正明五法，重重譬解，正令眾生遠離妄想執著。不了名相假立，種種計執，妄
<頁 id="13p1478"/>
想自纏，起諸生滅。但了唯心，不見六塵，何來種種名相？不了假說顯示，男顯男
相，女顯女相。名中不可得相，相中不可得名，正智觀察，名相互為過客，則分別
息而妄見離，不墮二乘。然正智離妄想，不立名相，亦非不立，所謂『文字性離，
即解脫相』。離一切見，親證真如，一切相無所有，是為初地菩薩。於是離一切所
應證，離一切所能證，次第而至十地，神通功德，究竟圓滿，而仍不違本願，成熟
眾生，普應普現，不假造作，如如不動，圓成一切佛事。
<癸>癸二　通攝三性</癸>
<段/><偈>　爾時、大慧菩薩白佛言：『世尊！云何世尊為三種自性入於五法？為各有自相宗
』？佛告大慧：『三種自性及八識、二種無我，悉入五法。大慧！彼名及相，是妄想
自性。大慧！若依彼妄想生心心法，名俱時生，如日光俱，種種相各別分別持，是名
緣起自性。大慧！正智、如如者，不可壞故，名成自性』。</偈>
<段/>大慧問佛：五法及三自性，各不相攝，抑五法攝三自性耶？佛答：五法可攝三
<頁 id="13p1479"/>
自性、八識、二無我。此先攝三自性：名相二法攝妄想自性。妄想所俱生心心所，
待緣而起，如日與光，合緣起自性。正智、如如不可壞，攝成自性。成唯識論安慧
菩薩所配，與此相同。
<壬>壬三　抉擇</壬>
<段/><偈>　『復次、大慧！自心現妄想八種分別，謂識藏、意、意識、及五識身相者，不實
相妄想故。我我所二攝受滅，二無我生。是故大慧！此五法者、聲聞、緣覺、菩薩、
如來、自覺聖智，諸地相續次第，一切佛法悉入其中』。</偈>
<段/>自心妄想現八識之名相，起八識之分別，然皆不實妄想，離我我所。得二無我
正智者，正智、如如，無如是名、相、妄想分別也。
<壬>壬四　別顯</壬>
<段/><偈>　『復次、大慧！五法者，相、名、妄想、如如、正智。大慧！相者，若處所、形
相、色像等現，是名為相。若彼有如是相，名為缾等，即此非餘，是說為名。施設眾
<頁 id="13p1480"/>
名，顯示諸相瓶等心心法，是名妄想。彼名、彼相畢竟不可得，始終無覺，於諸法無
展轉，離不實妄想，是名如如。真實、決定、究竟、自性不可得，彼是如相；我及諸
佛，隨順入處，普為眾生如實演說，施設顯示於彼。隨入正覺，不斷不常，妄想不起
，隨順自覺聖趣，一切外道、聲聞、緣覺、所不得相，是名正智』。</偈>
<段/>此再別顯五法；依相立名，復依名相而有心心所之分別妄想，了知名相不可得
，妄想亦無實，實證如如，自覺覺他，圓滿正智。此言須證真如乃成正智。
<壬>壬五　結成</壬>
<段/><偈>　『大慧！是名五法、三種自性、八識、二種無我、一切佛法悉入其中。是故大慧
！當自方便學，亦教他人，勿隨於他』。</偈>
<段/>顯五法攝一切法盡，自覺覺他，勿隨外道而轉。
<辛>辛二　重頌</辛>
<段/><偈>　爾時、世尊欲重宣此義而說偈言：『五法、三自性，及與八種識，二種無有我，
<頁 id="13p1481"/>
悉攝摩訶衍。名、相、虛妄想，自性二種相；正智及如如，是則為成相』。</偈>
<段/>前偈言所有大乘法悉攝於此五法等中。後偈五法攝三性，同長行。
<己>己十八　佛如恆沙門</己>
<庚>庚一　問</庚>
<段/><偈>　爾時、大慧菩薩復白佛言：『世尊！如世尊所說句：「過去諸佛如恆河沙，未來
、現在亦復如是」。云何世尊為如說而受？為更有餘義？惟願如來，哀愍解說』！</偈>
<段/>佛曾有言：三世諸佛如恆河沙，此說實耶？抑有別義？
<庚>庚二　答</庚>
<辛>辛一　長行</辛>
<壬>壬一　不如說受</壬>
<段/><偈>　佛告大慧：『莫如說受！三世諸佛量，非如恆河沙。所以者何？過世間望，非譬
所譬。以凡愚計常，外道妄想長養惡見生死無窮。欲令厭離生死趣輪，精勤勝進故，
<頁 id="13p1482"/>
為彼說言：諸佛易見，非如優曇缽華難得見故，息方便求。有時復觀諸受化者，作是
說言：佛難值遇，如優曇缽華。優曇缽華，無已見、今見、當見，如來者世間悉見。
不以建立自通故，說言如來出世如優曇缽華。大慧！自建立自通者，過世間望，彼諸
凡愚所不能信。自覺聖智境界，無以為譬，真實如來，過心意意識所見之相，不可為
譬』。</偈>
<段/>先誡大慧莫作是言。蓋諸佛數量非恆沙可比，以超世間所知數量故。為令凡夫
、外道眾生離生死輪迴，勇猛精進，而說有此易見之數，非如難遇之優曇缽羅──
此云金蓮華──也。如來既不可比以恆沙之多，亦非如金蓮華之難值，此皆如來為
令眾生發心離妄想故而說，並非建立自通。如來自體，過三界眾生心意識所見之相
，無以為譬也。
<壬>壬二　更有餘義</壬>
<段/><偈>　『大慧！然我說譬佛如恆河沙，無有過咎。大慧！譬如恆沙，一切魚鱉、輸收魔
<頁 id="13p1483"/>
羅、師子、象、馬、人獸踐踏，沙不念言彼惱亂我而生妄想；自性清淨，無諸垢污。
如來應供等正覺自覺聖智恆河，大力神通自在等沙，一切外道諸人獸等一切惱亂，如
來不念而生妄想，如來寂然無有念想，如來本願以三昧樂安眾生故，無有惱亂，猶如
恆沙等無有異。又、斷貪恚故：譬如恆沙是地自性，劫盡燒時燒一切地，而彼地大不
捨自性，與火大俱生故；其餘愚夫作地燒想，而地不燒，以火因故。如是大慧！如來
法身如恆沙不壞。大慧！譬如恆沙無有限量，如來光明亦復如是，無有限量；為成熟
眾生故，普照一切諸佛大眾。大慧！譬如恆沙，別求異沙，永不可得。如是大慧！如
來應供等正覺無生死生減，有因緣斷故。大慧！譬如恆沙增減不可得知。如是大慧！
如來智慧，成熟眾生不增不減，非身法故。身法者，有壞，如來法身非是身法。如壓
恆沙油不可得；如是一切極苦眾生逼迫如來，乃至眾生未得涅槃，不捨法界自三昧願
樂，以大悲故。大慧！譬如恆沙，隨水而流，非無水也。如是大慧！如來所說一切諸
法隨涅槃流，是故說言如恆河沙。如來不隨諸去流轉，去是壞義故。大慧！生死本際
<頁 id="13p1484"/>
不可知，不知故，云何說去？大慧！去者斷義，而愚夫不知』。</偈>
<段/>然佛亦可以恆沙譬。如來安樂眾生本願，不以外道諸人獸等之惱亂而生惱，如
恆河不嫌魚、鱉及輸收魔羅──此云殺子惡魚──所惱亂而有妄想。如來法身如恆
沙而不壞，雖歷三世間而平等不動。如來光明及度眾生無量，亦如恆河無有限量。
如來自覺聖智河中，皆是無漏功德，毫無有漏因緣，猶之恆沙是恆河之沙，非他河
之沙。如來正智等同如如，無有增減，如恆沙之增減不可得知。眾生雖以極苦之法
壓逼如來，而如來決不起煩惱，如沙中不能逼油出，皆以大悲心不捨眾生也。如來
說一切法，皆順涅槃而說，隨聖智河而流，所謂『無不從此法界流，無不還歸此法
界』。如來者，恆常不壞，當處即是，坐斷三際，更無來去，以是故，說佛可喻恆
沙，然非不知生死本際之愚夫可知耳。
<壬>壬三　問答抉擇</壬>
<段/><偈>　大慧白佛言：『世尊！若眾生生死本際不可知者，云何解脫可知』？佛告大慧：
<頁 id="13p1485"/>
『無始虛偽過惡妄想習氣因滅，自心現，知外義，妄想身轉，解脫不滅。是故無邊非
都無所有，為彼妄想，作無邊等異名。觀察內外離於妄想，無異眾生智及爾燄，一切
諸法悉皆寂靜。不識自心現妄想，故妄想生，若識則滅』。</偈>
<段/>大慧問：眾生既不知生死本際，云何而得解脫？佛告以：乃無始虛妄惡習滅也
，知外境自心現而阿賴耶身轉；然並非如來藏斷滅，就於轉捨處知解脫。觀內外不
起妄分別，非離去眾生而始無人法可得，即能取智、所取境皆虛幻無實，如是即轉
如來清淨法身而染心自滅矣。
<辛>辛二　重頌</辛>
<段/><偈>　爾時、世尊欲重宣此義而說偈言：『觀察諸導師，猶如恆河沙，不壞亦不去，亦
復不究竟，是則為平等，觀察諸如來。猶如恆沙等，悉離一切過，隨流而性常，是則
佛正覺』。</偈>
<段/>觀察恆沙諸佛，不來、不去、不壞，安樂眾生故，亦不究竟滅，是則平等觀也
<頁 id="13p1486"/>
<段/>。猶如恆沙隨恆流而性常，喻佛隨類說法，法性不壞。
<己>己十九　諸法剎那門</己>
<庚>庚一　請許</庚>
<段/><偈>　爾時、大慧菩薩復白佛言：『世尊！唯願為說一切諸法剎那壞相。世尊！云何一
切法剎那』？佛告大慧：『諦聽！諦聽！善思念之！當為汝說』。</偈>
<段/>因佛常說一切眾緣起法，隨生即滅，不待他緣，故問若一定執剎那變壞，安有
常住無為？請佛分別：還是盡一切法剎那壞？還是有法非剎那壞？
<庚>庚二　解說</庚>
<辛>辛一　長行</辛>
<壬>壬一　直說</壬>
<段/><偈>　佛告大慧：『一切法者，謂善、不善、無記，有為、無為，世間、出世間，有罪
、無罪，有漏、無漏，受、不受。大慧！略說心意意識及習氣，是五受陰因。是心意
<頁 id="13p1487"/>
意識習氣，長養凡愚善不善妄想。大慧！修三昧樂，三昧正受現法樂住，名為賢聖善
無漏。大慧！善不善者，謂八識。何等為八？謂如來藏名識藏心、意、意識、及五識
身，非外道所說。大慧！五識身者，心、意、意識俱，善不善相，展轉變壞，相續流
注，不壞身生，亦生亦滅，不覺自心現，次第滅餘識生，形相差別，攝受意識，五識
俱相應生，剎那時不住，名為剎那。大慧！剎那者，名識藏如來藏意俱生識習氣剎那
，無漏習氣非剎那，非凡愚所覺。計著剎那論，故不覺一切法剎那非剎那，以斷見壞
無為法。大慧！七識不流轉，不受苦樂，非涅槃因。大慧！如來藏者，受苦樂，與因
俱，若生若滅。四住地、無明住地所醉，凡愚不覺，剎那見，妄想熏心。復次、大慧
！如金金剛，佛舍利，得奇持性，終不損壞。大慧！若得無間有剎那者，聖應非聖？
而聖未曾不聖；如金金剛雖經劫數稱量不減。云何凡愚不善於我隱覆之說，於內外一
切法作剎那想』！</偈>
<段/>平常說一切法，概括而言，有名無義，極為儱侗。此中略表諸法：善者、謂與
<頁 id="13p1488"/>
善心所相應等流而起法，惡者、謂煩惱不善心所相應等起，無記者、謂與不定遍行
等相應等起。有為、通上三性，無為、唯是善性。無為乃一切有為法之體性，有為
乃無為之相用。無為甚深，不可言說，藉有為而顯，如是凡一切法有生滅、差別、
遷流造作、及有作用義相者，即是有為；常住、平等、不差別，曰無為。又、即一
切法離一切相，曰無為；即一切相顯一切法，曰有為；無為、即真如也。世間、出
世間，即凡聖之別：得證聖智，是出世間法。世、表遷變無常及表虛偽不實，落在
此種時世世俗間，即是世間法；倘能出離遷變、虛偽之法，即不落世間。世、出世
法之體性，皆是無為；其相用皆有為。不依律儀，曰有罪。依律儀，曰無罪。漏者
、煩惱義。有漏者，並非心完全是煩惱，但有煩惱攙入即名有漏，反之即無漏。佛
純無漏，菩薩亦有漏亦無漏，二乘入滅則無漏，未入滅亦同菩薩，凡夫純有漏。初
禪三受，乃至四禪仍有捨受；此受不受，在定上分別之等差；得滅受想定時，則均
不受。法門無量，此略敘述。
<頁 id="13p1489"/>
<段/>五受陰，即有漏五陰。世間妄想、通於三性。現證智證諸法實性，名現法樂住
，乃聖位之善無漏法。八識皆通善不善等。五識身者，五識起時，定依六、七、八
識而起：根本、染淨、通於三性，五根不壞，總可相續流注，但有時亦不起，即俱
起亦剎那生滅。五識緣境，皆自心現，即自第八識上相分亦緣不到，但由取相次第
，與餘攝取形相差別意識俱生，剎那生滅不住，名為剎那。藏識含藏無始妄習，亦
多剎那。但菩薩聖智之無漏福慧功德，即非剎那。凡夫不了，由一切有漏法剎那，
遂斷見壞無為法亦剎那。復次、受生死流轉及苦樂報，乃第八識，非前七識。前六
曰異熟生，非如第八為生死涅槃依。所以了脫，即是轉第八根本依。如來藏與有漏
習氣俱有生滅，見思惑四住地及無明住地之所醉，非真非不真。若聖智證無為法性
，則如金剛、舍利，永不再壞。所以菩薩有進無退，二乘聖智亦不退墮。愚夫不知
說剎那者，依有為有漏說，不依無為無漏，奈何一切計剎那耶？
<壬>壬二　問答</壬>
<頁 id="13p1490"/>
<段/><偈>　大慧菩薩復白佛言：『世尊！如世尊說：「六波羅密滿足得成正覺」。何等為六
』？佛告大慧：『波羅密有三種分別，謂世間、出世間、出世間上上。大慧！世間波
羅密者，我我所攝受計著，攝受二邊，為種種受生處，樂色、聲、香、味、觸故，滿
足檀波羅密。戒、忍、精進、禪定、智慧、亦如是。凡夫神通及生梵天。大慧！出世
間波羅密者，聲聞、緣覺、墮攝受涅槃故，行六波羅密，樂自己涅槃樂。出世間上上
波羅密者，覺自心現妄想量攝受、及自心二故，不生妄想。於諸趣攝受非分，自心色
相不計著，為安樂一切眾生故，生檀波羅密。起上上方便，即於彼緣妄想不生戒，是
尸波羅密。即彼妄想不生忍，知攝所攝，是羼提波羅密。初中後夜精勤方便，隨順修
行方便，妄想不生，是毗梨耶波羅密。妄想悉滅，不墮聲聞涅槃攝受，是禪波羅密。
自心妄想非性，智慧觀察，不墮二邊，先身轉勝而不可壞，得自覺聖趣，是般若波羅
密』。</偈>
<段/>大慧復問：如何修六度滿足而非剎那生滅耶？佛答：三種分別：世間者、有為
<頁 id="13p1491"/>
有漏；出世間者、有為無漏，所修福智已非剎那；出世間上上者、有為無為無漏，
即一切如來平等法身。大慧所問正是有為無漏，正是因中福智，以為果上莊嚴，五
乘所共、聖人亦具者是。世間六度，貪著種種受生，種種神通，故祗生天而已。出
世六度，不取三界福報，向所取之解脫而了生死，住於涅槃之樂，此乃三乘所共，
唯大乘不住著。出世間上上六度者，乃大乘不共度，覺能攝所攝者皆是妄想。超出
諸趣，亦通二乘；就無所行，安樂眾生，修六度，以無緣大慈，同體大悲，不見有
修六度及所修之六度，知六度皆唯自心，即得無生法忍、一切法寂滅忍；乃至上不
見有佛果可成，下不見有眾生可度，亦不墮二乘取空寂。佛性常寂不壞，轉得最勝
身而不壞，明無漏身非剎那壞也。故六度具足，證自覺趣，金剛不空，究竟堅固。
<辛>辛二　重頌</辛>
<段/><偈>　爾時、世尊欲重宣此義而說偈言：『空、無常、剎那，愚夫妄想作，如河、燈、
種子，而作剎那想。剎那息煩亂，寂靜離所作，一切法不生，我說剎那義。物生則有
<頁 id="13p1492"/>
滅，不為愚者說，無間相續性，妄想之所熏。無明為其因，心則從彼生，乃至色未生
，中間有何分？相續次第滅，餘心隨彼生，不住於色時，何所緣而生？以從彼生故，
不如實因生，云何無所成，而知剎那壞？修行者正受，金剛、佛舍利，光音天宮殿，
世間不壞事，住於正法得，如來智具足。比丘得平等，云何見剎那？犍闥婆、幻等，
色無有剎那，於不實色等，視之若真實』。</偈>
<段/>空、無常、剎那三者，皆為愚夫有為有漏而說，喻如河流、燈燄、種子。應了
知佛所說義，有為有漏凡夫之法，應寂靜離而不取著剎那。三界有漏，有生有滅，
愚夫不知，生死流轉，無間相續，妄想所熏；智者了知須離。無明住地之七識俱第
八，乃名藏識，根身器界從之變現。心剎那滅，色則無從而生，如何可於中間計其
次第生、次第滅？前六從所緣境而生，心隨生時，無色可住，云何而生？生且不生
，滅何從滅？所以明生滅即是無生滅，修行得聖智，如金剛、舍利等究竟不壞。出
世間、住於正法平等，比丘亦得平等智，前曾說所證法常，能證智常，如何有剎那
<頁 id="13p1493"/>
壞？明一切皆如幻，色法不實，隨生隨滅即無生滅，即是通達諸法實相，即真實性
，云何有剎那壞？
<己>己二十　如來變化門</己>
<庚>庚一　請許</庚>
<段/><偈>　爾時、大慧菩薩復白佛言：『世尊！世尊記阿羅漢得成阿耨多羅三藐三菩提，與
諸菩薩等無差別？一切眾生法不涅槃，誰至佛道？從初得佛至般涅槃，於其中間不說
一字，亦無所答？如來常定故，亦無慮，亦無察？化佛化作佛事？何故說識剎那展轉
壞相？金剛力士常隨侍衛？何不施設本際？現魔魔業，惡業果報，旃遮摩納，孫陀利
女，空缽而出，惡業障現，云何如來得一切種智而不離諸過』？佛告大慧：『諦聽！
諦聽！善思念之！當為汝說』。大慧白佛言：『善哉！世尊！唯然、受教』。</偈>
<段/>阿羅漢與菩薩無差別，如何又有此名？不涅槃眾生是無種性，如何可以成佛？
何故不說一字？既然常定，何故又應機說法？佛身何用侍衛？為何不說生死之始？
<頁 id="13p1494"/>
如來為何還有惡業障惡業報──旃遮摩納，乃婆羅門女，謗佛無禮；孫陀利女、乃
外道，殺女謗佛所殺；空缽而出、言入婆利那村，空缽而出事──如何佛說究竟離
過圓滿？佛既證一切法平等性，了一切法差別，如何有以上諸可疑之端？而且如何
尚有魔業障報？此一問，乃大慧最後之問，故畢舉所疑而興難也。
<庚>庚二　解說</庚>
<辛>辛一　長行</辛>
<段/><偈>　佛告大慧：『為無餘涅槃故說，誘進行菩薩行者故。此及餘世界修菩薩行者，樂
聲聞乘涅槃，為令離聲聞乘進向大乘，化佛授聲聞記，非是法佛。大慧！因是故記諸
聲聞與菩薩不異。大慧！不異者，聲聞、緣覺、諸佛如來，煩惱障斷，解脫一味，非
智障斷。大慧！智障者，見法無我，殊勝清淨。煩惱障者，先習見人無我斷，七識滅
；法障解脫，識藏習滅，究竟清淨。因本住法故，前後非性。無盡本願故，如來無慮
無察而演說法。正智所化故，念不妄故，無慮無察。四住地、無明住地、習氣斷故，
<頁 id="13p1495"/>
二煩惱斷，離二種死，覺人法無我及二障斷。大慧！心、意、意識、眼識等七，剎那
習氣因，善無漏品離，不復輪轉。大慧！如來藏者，輪轉涅槃苦樂因。空亂意慧愚癡
凡夫所不能覺。大慧！金剛力士所隨護者，是化佛耳，非真如來。大慧！真如來者，
離一切根量，一切凡夫、聲聞、緣覺、及外道，根量悉滅，得現法樂住，無間法智忍
故，非金剛力士所護。一切化佛，不從業生；化佛者，非佛，不離佛。因陶家輪等眾
生所作相而說法，非自通處，說自覺境界。復次、大慧！愚夫依七識身滅，起斷見；
不覺識藏故，起常見。自妄想故，不知本際；自妄想慧滅故，解脫；四住地、無明住
地、習氣斷故，一切過斷』。</偈>
<段/>二乘僅解脫分段生死，仍是有餘涅槃，因欲其證無餘，為引誘修菩薩行者令不
退墮，何必多走此二乘路？以前所授記，乃化佛，非法佛也。故說與菩薩不異，是
有密意。入滅受想定六識斷，七識一部份我執斷，染第八識未斷，故令諸識皆斷。
此中無種性一問未答者，因八識心體皆平等，故名佛也。法性一切常住，本來如是
<頁 id="13p1496"/>
，佛說本來如是之法，故不說一字。所謂無慮無察有種種作用功德，具如此中所述
。以無漏法將一切有漏法悉離，不復輪轉。凡愚不覺，執諸法皆剎那，妄著於空；
即空亂意菩薩，亦不了知聖智境界。金剛隨護者，化佛耳；得法樂之四智菩提清淨
法界，非見聞覺知之所到。化佛示種種業報相，有他依性無自依性，因眾生惡業所
感故，現惡業障，如水中月不離空中月，而亦非真月。又如陶輪因器而造，觀機應
感而有種種現身說法，非佛自通境界。愚夫但依六、七二識身，不知藏識，故本際
不可得。若離於分別，即趨解脫道。如來五住煩惱習氣俱斷，故云一切過斷。
<辛>辛二　重頌</辛>
<段/><偈>　爾時、世尊欲重宣此義而說偈言：『三乘亦非乘，如來不磨滅，一切佛所記，說
離諸過惡。為諸無間智，及無餘涅槃，誘進諸下劣，是故隱覆說。諸佛所起智，即分
別說道，諸乘非為乘，彼則非涅槃。欲、色、有及見，說是四住地。意識之所起，識
宅意所住。意及眼識等，斷滅說無常；或作涅槃見，而為說常住』。</偈>
<頁 id="13p1497"/>
<段/>三乘非自覺聖智有差別，隨眾生無明厚薄之不同而施設。如來並無業報，以證
得無間聖智而得涅槃，為下凡眾生說，令其仍舊成佛，隨順而說，並非真實境界。
說三乘，並非真實涅槃，唯此自覺更無餘也。三界見惑，欲色界思惑三，故說有四
住地。意以八識為宅，隨時發生種現。斷滅之見，皆係妄計。或不了知涅槃而妄說
常住，亦是邪智。
<己>己二十一　遮斷肉食門</己>
<庚>庚一　請許</庚>
<段/><偈>　爾時、大慧菩薩以偈問曰：『彼諸菩薩等，志求佛道者，酒、肉及與蔥，飲食為
云何？惟願無上尊，哀愍為演說！愚夫所貪著，臭穢無名稱，虎狼所甘嗜，云何而可
食？食者生諸過，不食為福善。惟願為我說，食不食罪福』。大慧菩薩說偈問已，復
白佛言：『惟願世尊，為我等說食不食肉功德、過惡。我及諸菩薩，於現在、未來，
當為種種希望食肉眾生分別說法，令彼眾生慈心相向；得慈心已，各於住地清淨明了
<頁 id="13p1498"/>
，疾得究竟無上菩提。聲聞、緣覺、自地止息已，亦得速成無上菩提。惡邪論法諸外
道輩，邪見斷常，顛倒計著，尚有遮法，不聽食肉；況復如來世間救護，正法成就。
而食肉耶』？佛告大慧：『善哉！善哉！諦聽！諦聽！善思念之！當為汝說』。大慧
白佛言：『唯然、受教』。</偈>
<段/>化他智二十一門，前二十門專究定慧，此末後一門係討論戒律。夫小乘以斷愛
為首，大乘以慈悲為根本，故能不殺即是具足一切戒品。所謂以慈心不殺故，即不
侵損他人，是具足不盜戒；不侮戲他人，即具足不淫戒；不欺誑他人，即具足不妄
戒；不嬈亂他人，即具足不飲酒戒；乃至具足十根本戒，盡虛空微塵戒，及如來清
淨戒。如來教化真實義，令眾生離染得淨。前言修慧斷妄證真，修定、攝散入定，
而一切定慧皆應攝於戒律中。又前既圓滿定、慧，今更當圓滿慈悲。
<段/>大慧請問，先偈、後以長行，皆由大慈悲本願吐露，而為末世眾生開慈悲福智
。故言：凡菩薩乃至求佛道者，皆不應飲酒、食肉、以及五葷之菜。以身染臭穢而
<頁 id="13p1499"/>
無名稱，自儕於食肉之畜生一類！況食肉者，罪過無邊；不食者，福善亦無量。大
慧所以以此意陳請佛前，求佛方便說法，令彼眾生皆具足慈心，清淨明了。無論凡
夫、二乘，以此慈悲心為根本故，而得無上菩提。且邪論外道，猶有肉食之戒，而
況我佛教之救護世間成就正法者耶？此佛所讚嘆許為宣示也。
<庚>庚二　解說</庚>
<辛>辛一　長行</辛>
<段/><偈>　佛告大慧：『有無量因緣，不應食肉。然我今當為汝略說：謂一切眾生從本已來
，展轉因緣，嘗為六親，以親想故不應食肉。驢、騾、駱駝，狐、狗、牛、馬，人獸
等肉，屠者雜賣故，不應食肉。不淨氣分所生長故，不應食肉。眾生聞氣，悉生恐怖
，如旃陀羅及譚婆等，狗見憎惡，驚怖群吠故，不應食肉。又令修行者慈心不生故，
不應食肉。凡愚所嗜，臭穢不淨，無善名稱故，不應食肉。令諸咒術不成就故，不應
食肉。以殺生者，見形起識，深味著故，不應食肉。彼食肉者，諸天所棄故，不應食
<頁 id="13p1500"/>
肉。令口氣臭故，不應食肉。多惡夢故，不應食肉。空閒林中，虎狼聞香故，不應食
肉。令飲食無節故，不應食肉。令修行者不生厭離故，不應食肉。我嘗說言：『凡所
飲食，作食子肉想，作服藥想』故，不應食肉；聽食肉者，無有是處。復次、大慧！
過去有王，名師子蘇陀娑，食種種肉，遂至食人。臣民不堪，即便謀反，斷其俸祿。
以食肉者有如是過故，不應食肉。復次、大慧！凡諸殺者，為財利故，殺生屠販。彼
諸愚癡食肉眾生，以錢為網而捕諸肉。彼殺生者，若以財物，若以鉤網，取彼空行、
水、陸眾生，種種殺害，屠販求利。大慧！亦無不教、不求、不想、而有魚肉，以是
義故，不應食肉。大慧！我有時說遮五種肉，或制十種；今於此經，一切種、一切時
、開除方便一切悉斷。大慧！如來應供等正覺，尚無所食，況食魚肉？亦不教人。以
大悲前行故，視一切眾生猶如一子，是故不聽令食子肉』。</偈>
<段/>自有無量因緣至無有是處，言不應食肉之因緣有無量，今且略舉十五種耳。文
顯易解。如來非但制止食肉，且於非食肉亦有節制。以色身饑餓，不得不藉以維持
<頁 id="13p1501"/>
，然菜蔬之類，亦有種種目所不能見之微生物，聚殖其間，故當食時，作食子肉想
即可不貪，作服藥想即知數量。然則以此而觀，則似第一種因緣有無量劫六親輪迴
墮落於中者，安可而食肉耶？過去有王下一段，以事證肉食之不足更益之食人，卒
至亡國，可以為鑒。凡諸殺者下一段，係別明。謂即有食三淨肉、五淨肉者，亦不
妥。若不食，彼捕獵、屠售，皆不能成就，是其罪仍須以錢求享者負之耳。我有時
說下一段，是正戒肉食之不宜。佛從前曾方便說五種淨食，或十種不淨肉，皆方便
權門，非真實義；在此經中，明一切悉斷。蓋修行皆以大悲心為引導，視一切眾生
猶如己子也。
<辛>辛二　重頌</辛>
<段/><偈>　爾時、世尊欲重宣此義而說偈言：『曾悉為親屬，鄙穢不淨雜，不淨所生長，聞
氣悉恐怖。一切肉與蔥，及諸韭、蒜等，種種放逸酒，修行常遠離。亦常離麻油，及
諸穿孔床，以彼諸細蟲，於中極恐怖。飲食生放逸，放逸生諸覺，從覺生貪欲，是故
<頁 id="13p1502"/>
不應食。由食生貪欲，貪令心迷醉，迷醉長愛欲，生死不解脫。為利殺眾生，以財網
諸肉，二俱是惡業，死墮叫呼獄。若無教想求，則無三淨肉，彼非無因有，是故不應
食。彼諸修行者，由是悉遠離，十方佛世尊，一切咸呵責。展轉更相食，死墮虎狼類
，臭穢可厭惡，所生常愚癡。多生旃陀羅，獵師譚婆種，或生陀夷尼，及諸食肉性─
─羅剎、貓、狸等，遍於是中生。縛象與大雲，央掘利魔羅，及此楞伽經，我悉制斷
肉。諸佛及菩薩，聲聞所呵責，食已無慚愧，生生常癡冥。先說見、聞、疑，已斷一
切肉，妄想不覺知，故生食肉處。如彼貪欲過，障礙聖解脫，酒、肉、蔥、韭、蒜，
悉為聖道障。未來世眾生，於肉愚癡說，言此淨無罪，佛聽我等食。食如服藥想，亦
如食子肉，知足生厭離，修行行乞食。安住慈心者，我說常厭離，虎狼諸惡獸，恆可
同遊止。若食諸血肉，眾生悉恐怖，是故修行者，慈心不食肉。食肉無慈慧，永背正
解脫，及違聖表相，是故不應食。得生梵志種，及諸修行處，智慧富貴家，斯由不食
肉』。</偈>
<頁 id="13p1503"/>
<段/>頌文之意，與長行同，不過有前後詳簡耳。第三偈中麻油，言西竺有一種麻油
，係以蟲所壓出，故不可食。而此嚴戒斷肉食之理，不但此經切實決顯，他如縛象
經、大雲經、央掘利魔羅經等，皆悉制斷食肉，人亦何必而障解脫違聖相而息滅慈
心也哉！要知今生之得生於淨裔門第，具足智慧，生長富貴家者，皆由往劫前世不
食肉之報。所以智者宜思：誰為罪過？誰增福德？斯由一味之貪，可不勉為戒斷，
而即以入於定慧之門，以求自覺聖智無上菩提也！(陳慧秉記)(天童寺印行)
<頁 id="13p1504"/>
<文 t="章,干,節,項.">大乘入楞伽經釋題</文>
　　　一　分釋
　　　　甲　大乘
　　　　　１　列古說
　　　　　２　出今釋
　　　　　３　會異說
　　　　　４　正兼釋
　　　　乙　入
　　　　　１　互為能所入
　　　　　２　別約能入行
　　　　丙　楞伽
　　　　　１　約能喻釋名
　　　　　２　約所喻顯義
　　　　　　(一)　顯險城之所喻義
　　　　　　(二)　顯寶城之所喻義
　　　　丁　經
　　　二　合釋

<章>一　分釋</章>
<干>甲　大乘</干>
<段/>此中但釋大乘名義，抉擇諸乘，別詳宗地。大者、表此乘大，揀餘小故，具有當
<頁 id="13p1505"/>
體名大及簡小名大之二義。乘者、以能運載比車乘故，但取能轉運裝載之用義。表此
是乘中之大者，乘有其大──有財釋──，大即是乘──持業釋──，故名大乘。然
此大乘依何法立？又分四節明之：
<節>１　列古說</節>
<段/>一、大乘起信論依眾生心法立體用相大義及乘義　　論曰：『摩訶衍者，總說有二
：一法，二義。所言法者，謂眾生心；言眾生心，則攝世間出世間諸法』。故此眾生
心，即出依以立大乘義之法本者，下依此明體等大義及乘義故。然舉眾生心攝世間出
世間法，又不啻總依世間出世間法立大乘義也。大義有三：一、體大義，依眾生心示
一切法平等不增減之真如性為大乘平等體故。二、相大義，依眾生心自體上不可離斷
滅除之如來藏淨法為大乘勝德相故。雖有情心性亦無始本染，以淨法起時染可離斷滅
除故，非是心之自相。又此取心本淨性立大乘相，故不取心之染相。三、用大義，依
眾生心順修之能生世出世善因果為大乘廣多用故。雖眾生心逆擾之亦能生世出世惡因
<頁 id="13p1506"/>
果，此但取順生之善明大乘用故，不取逆生之惡。依此三義，故名為大。即此大法，
諸佛本所乘故謂之佛乘，諸菩薩乘此到如來地故曰菩薩乘。體相用大即乘，於一心法
上有大義、乘義，名大乘也。
<段/>二、依雜集論七種大性相應故名大乘　　一、境大性者，以諸佛所說廣大教法為所
緣故。二、行大性者，自利、利他二利行故。三、智大性者，我空、法空二無分別智
故。四、精進大性者，三阿僧祇修行無疲厭故。五、方便大性者，不住生死及涅槃故
。六、證得大性者，佛地功德悉圓滿故。故、業大性者，應現十方化眾生故。莊嚴論
大同，瑜伽、顯揚論小異。古譯地持( 即瑜伽菩薩地 )：一、法大，方廣乘上故。二
、心大，菩提心上故。三、解大，菩薩大解故。四、淨心大，行解地淨故。五、眾具
大、福德眾具故。六、時大，三阿僧祇劫故。七、得大、菩提上果故。二者相較，開
合之異如下：
<頁 id="13p1507"/>
<圖 n="images/07-1507.png">
　　　　　　　　 ┌─境大──────────法大─┐
　　　　　　　　 │　　　　　　　　　　　　　　　　│
　　　　　　　　 │　行大──────────心大　│
　　　　　　　　 │　　　　　　　　　　　　　　　　│
　　　　　　　　 │　智大──────────解大　│
　　　　　　　　 │　　　　　　　　　　　　　　　　│
　　　　 雜集等─┤　精進──────────淨心　├─地持
　　　　　　　　 │　　　　　　　　　　　　　　　　│
　　　　　　　　 │　方便──────────眾具　│
　　　　　　　　 │　　　　　　　　　　　　　　　　│
　　　　　　　　 │　證得──────────時大　│
　　　　　　　　 │　　　　　　　　　　　　　　　　│
　　　　　　　　 └─業大──────────得大─┘
</圖>
<段/>三、大乘莊嚴經論以八事總攝一切大乘　　頌曰：『性、信、心、行、入、成、淨
、菩提勝，如是八種事，總攝諸大乘』。釋曰：『此以八事總攝一切大乘。八事者：
一、種性，如種性品說。二、信法，如信品說。三、發心，如發心品說。四、行行，
如度攝品說。五、入道，如教授品說。六、成熟眾生，謂初七地。七、淨佛國土，謂
第八不退地。八、菩提勝，謂佛地。菩提有三種，謂聲聞菩提、緣覺菩提、佛菩提，
<頁 id="13p1508"/>
佛菩提大故為勝，於此佛地示現大菩提及涅槃故』。
<段/>四、攝大乘論以十殊勝攝大乘法　　一、所知依殊勝，建立阿賴耶故。二、所知相
殊勝，明遍計、依他、圓成三自相故。三、入所知相殊勝，觀諸法唯識故。四、彼入
因果殊勝，六波羅密多行故。五、彼因果修差別殊勝，地前十地差別故。六、增上戒
殊勝，饒益有情故。七、增上心殊勝，大乘光明定等故。八、增上慧殊勝，法空無分
別智故。九、彼果斷殊勝，無住涅槃故。十、彼果智殊勝，無上菩提故。
<段/>五、天台圓教以十法成大乘　　一、觀不思議境──其車高廣，二、真正發菩提心
──又於其上張設幰蓋，三、善巧安心止觀──車內安置丹枕，四、以圓三觀破三惑
遍──其疾如風，五、善識通塞──車外軫，六、調適無作道品──有大白牛肥壯多
力等，七、以藏、通、別等事相法門助開圓理──又多僕從而侍衛之，八、知位次令
不生增上慢，九、能安忍策進五品而入十信，十、離法愛策於十信令入十住乃至等妙
──乘是寶乘遊於四方直至道場。其以藏、通十法亦能成聲聞乘等，今此是取其依法
<頁 id="13p1509"/>
華圓教成大白牛車大乘者。
<節>２　出今釋</節>
<段/>一、境大故　　境大有二：一、真如性平等體故，二、諸法唯識宗要義故；即真俗
二諦為所緣境故。此真俗二諦，亦可云唯識性相，亦可云一真法界與四法界或理事法
界，亦可云諸法實相與眾緣生法，亦可云法性與法相，亦可云無為與有為，亦可云離
言自性與假說自性，亦可云非安立諦與安立諦，如是等眾多異名皆明境大。
<段/>二、行大故　　行大亦二：萬行圓修成勝德故，二空妙慧為導前路故。菩薩行以福
慧均等，悲智兼大，自他俱利，權實雙運，由大精進遍能策發無量波羅密多行為殊勝
相故。又一一行由我空法空之二空無分別慧──或智或觀──以導其先路，遂皆成無
得不思議行故；所謂應無所住而生布施持戒等心者是。
<段/>三、果大故　　果大亦二：無住涅槃為證得故，無上菩提為究竟故。此二全同攝論
所明彼果斷，彼果智之二殊勝。四涅槃中獨取無住，不共二乘故。又聲聞、獨覺猶有
<頁 id="13p1510"/>
所知障故，非正等覺，不名無上菩提。
<段/>此三大六法中，一真如性為本，一實相印所印定故。無上菩提為極，一心專志所
志求故。此二為諸大乘教之通義，異茲則非大乘教故。然宗要義，諸經有別。此經大
分明如來藏藏識，故諸法唯識為宗要，亦可以諸法唯智為宗要，如來藏是智淨相故。
故大乘教總有三宗：一、法相唯識宗，諸法唯識為宗要故。二、法性唯慧宗，二空妙
慧為宗要故。三、法界唯智宗，無上菩提為宗要故。本經遍攝三宗，尤重初後，廣如
宗地所明。
<節>３　會異說</節>
<段/>一、起信心法及大義皆境，其乘義為行果。二、雜集等七法：初為境，二至五為
行，六、七為果。地持則二至六為行，初境，後果。三、莊嚴八法：一、二通境、行
，三至七為行，八為果。四、攝論十殊勝：一、二為境，三通境、行，四至八為行。
五、天台十法：初一通境、行，能觀為行所觀為境故；後九皆行。
<頁 id="13p1511"/>
<節>４　正兼釋</節>
<段/>一、正取於行　　謂諸乘皆取行為乘之當體故，行正是能運載法故。人乘者、謂三
皈、五戒之行，運載行人越於三塗，生於人間。天乘者、謂上品十善及四禪、八定行
，運載行人越人入天。聲聞乘、緣覺乘者，謂四諦觀行、十二因緣觀行，運載行人越
三界到有餘、無餘涅槃。大乘者，謂悲智六度萬行，運載菩薩越三界二乘到無上菩提
大般涅槃。故法華云：『若有眾生從佛世尊聞法信受，勤修精進，求一切智、佛智、
自然智、無師智、如來知見、力、無所畏，愍念安樂無量眾生，利益天人度脫一切，
是名大乘』。
<段/>二、兼攝境果　　行所依起，故兼攝境；行所趣至，故兼攝果。瑜伽四十六云：無
上大乘七行相者：一、離言說事，一切法中所有真如無分別平等性出離慧。二、此慧
所依。三、此慧所緣。四、此慧伴類。五、此慧作業。六、此慧資糧。七、此慧得果
。當知由此七種行相施設建立無上大乘無不周備。此中慧即法空妙慧。慧伴類、慧作
<頁 id="13p1512"/>
業、慧資糧，即慧所導修之萬行等。慧所依、或心或真如，慧所緣、則真如及一切法
；此二明「慧行」所依起而及於境。慧得果、即二轉依果，明「慧行」所趣至而及於
果。故乘之正體，是行而兼攝境果。依此釋法華大白牛車喻，則不同天台教之十法成
乘說。一、大寶車，是萬行圓修之勝德，亦悲智圓融之無得不思議行。其大白牛，是
法空無分別妙慧──此出世間無得不思議智及根本無分別智。地前未得，故地前菩薩
同索之。由根本無分別智導生不思議萬行智故，如大白牛引運寶車。大白牛車所行地
，是「慧所緣」義。大白牛車所由造成之材力，是「慧所依」義。遊於四方直至道場
，是「慧所得果」義。雖不離境果而乘正是行。決然可知，別詳宗地及法華講演錄。
<干>乙　入</干>
<段/>宋譯無「入」而魏唐譯有之。依所入處之甚難，顯能入行之不易；題此入字，殊
有深意，今以二節明之：
<節>１　互為能所入</節>
<頁 id="13p1513"/>
<段/>佛法分為教、理、行、果，此之四法可互為能入與所入。經卷四云：『菩薩摩訶
薩善於語義，知語與義不一不異，義之與語亦復如是。若義異語，則不因語而顯於義
，而因語見義，如燈照色。大慧！譬如有人持燈照物，知此物如是，在如是處。菩薩
摩訶薩亦復如是，因語言燈，入離言說自證境界』。此明可由言「教」入於「理果」
。又卷三云：『第一義者，是聖樂處，因言而入，非即是言』。此唯「果」證為所入
第一義，明言「教」亦有能入功。然就親入，依信教悟理則教為能入，理為所入。由
解理起行，則理為能入，行為所入。從修行證果，則行為能入，果為所入。因證果施
教，則果為能入，教為所入。自悟悟他，因果交徹，故得互論能所入也。若統親疏及
超越入，教為能入，有十二句：
<圖 n="images/07-1513.png">
　　　　　　　 ┌─教
　　　　　　　 ├─理
　　　　　　　 ├─行
　　　　　　　 ├─果
　　　　　　　 ├─教理
　　　　　　　 ├─理行
　　　以教入 ─┤
　　　　　　　 ├─行果
　　　　　　　 ├─果教
　　　　　　　 ├─教理行
　　　　　　　 ├─理行果
　　　　　　　 ├─行果教
　　　　　　　 └─果教理
</圖>
<頁 id="13p1514"/>
理與行及果為能入，亦復如是。於佛法中論入，不逾乎此。
<節>２　別約能入行</節>
<段/>此經入楞伽之入義，雖於教、理、行、果亦可通為能入所入，其特殊處，則在專
<頁 id="13p1515"/>
約「能入行」以言「入」。又分二節明之：
<段/>一、約能喻是神境通入險城：羅婆那王獻華宮殿，佛及聖眾乘以入摩羅耶山頂之
楞伽城。摩羅山頂既最崇而最嚴，楞伽城中實難往而難入！蓋孤懸於海濱，其為險一
；乃夜叉之所據，其為險二。此天險之靈地，非具五神通之神境通者，不能入之。顯
難入之能入，故云入焉！此就能喻之事象如是以言者。
<段/>二、約所喻是法空慧入寶城：楞伽寶城所喻之勝寶城，則實相無相一真如性為體
之無住涅槃也。具足無邊無漏功德之寶，故云寶城。法華經曰寶所，涅槃經曰寶渚，
皆用此寶城喻。寶城現成，非有之難而得入難。常在寶城，非進入難而「相應」難。
唯照達諸法畢竟空妙慧，能如如相應於實相無相之真如涅槃城。相應曰「入」，非出
入於其中曰入，此入最勝，遂標舉為題也。
<干>丙　楞伽</干>
<節>１　約能喻釋名</節>
<頁 id="13p1516"/>
<段/>楞伽乃說經處之城名也。古譯不可往、不可入。又、釋迦毗楞伽，譯能勝寶，故
楞伽亦譯為「勝寶」。今按說此經處之城，就「形勢」為不可往不可入之義，在南海
濱──即今錫蘭島之有佛跡處──上寬下狹之摩羅耶山上，且為飛行食肉之夜叉等聚
居，故為險城。就「體質」為勝寶之義，此城為天然勝妙珍寶之所成。偈云：『此妙
楞伽城，種種寶嚴飾，牆壁非土石，羅網悉珍寶』。至今其地亦為採珍寶處，故為寶
城。險、寶雙具，曰楞伽焉。
<節>２　約所喻顯義</節>
<段/>夫楞伽城依摩羅耶山而位於海濱，海有風浪，城為夜叉所居；佛從海出而入於城
，現通說法，聖眾圍繞。有如是等重重相關之事，昔嘗合明為十六義，今就險城、寶
城別之，各為十義：
<項>(一)　顯險城之所喻義</項>
<段/>能喻險城就形勢言，而以有漏雜染界為所喻，分為十節：
<頁 id="13p1517"/>
<段/>一、染藏海──阿賴耶　　諸雜染法之含藏海，曰阿賴耶，為五趣、三乘之異熟心
海。卷二云：『藏識海常住』，此通聖凡、染淨之所依以言者。然舉染藏阿賴耶海，
則淨識之如來藏海寄焉；舉淨藏之如來藏海，而染藏阿賴耶海亦寓焉。故以城山所依
之海，喻根身、器界之集起心也。此心是依他起之本，為真妄性所依。圓成實之真如
，於此離妄而顯；遍計執之妄法，於此迷執而起，故首明之。
<段/>二、幻境風　　根身、器界皆藏識變，業幻似境，如有實空。如是心起，如是境現
無有少法能取少法。於此不明，即為無明，以無明故起心取境，曰無明風。以取境故
，境塵擾心，曰境界風。此無明境界風，鼓盪藏海，經云『境界風所動』也。
<段/>三、轉識浪　　風鼓藏海，意等諸識隨境界緣相續而起，如海中浪。經云：『種種
諸識浪，騰躍而轉生』是也。
<段/>四、我執山　　七、六二識不達唯識無我，於阿賴耶見分及五蘊和合假，執為人之
實我；又於根塵等法，執為法之實我。人法二我之山，乃巍然高聳於心海、境風、識
<頁 id="13p1518"/>
浪之上，愈高愈大。所以下小上大，作不可往相。又憨山觀記，傳摩羅耶山但影現於
風雨昏黑之夜。亦顯二執之山，乃無明邪見之妄現，本空無實。夫二我本空，原無可
取，而夜叉王往來其中，亦為不可往而往義。
<段/>五、三有城　　我執山上有欲有、色有、無色有之三有城──三有城即無安如火宅
之三界──，此山不滅，則恆住此三有城中，生死流轉，無斷絕時。斷分別、俱生我
執盡時，則離分段生死。斷分別、俱生法執盡時，則離變易生死也。
<段/>六、四倒入　　夜叉王等於我執山三有城中，無常計常，無樂計樂，無我計我，不
淨計淨；乘此四倒，往來出入於本空寂不可往入之山城中也。
<段/>七、瞋恚王　　夜叉眾等通喻煩惱雜染之有漏法，而取瞋恚以為王者，根本之瞋與
忿、恨、惱等，皆為煩惱中最麤猛故，唯欲界故，唯不善故，菩薩四他勝處之第一故
，瞋恚起時暴惡之相殘害之業尤熾盛故。為十根本、十小隨之首惡，故喻為十首之夜
叉王也。
<頁 id="13p1519"/>
<段/>八、煩惱眾　　其夜叉眾，正喻根隨諸煩惱法，煩擾惱害為其性故。夜叉羅剎擾害
五趣、四生，猶煩惱之雜染乎三界心、行使皆成有漏心也。
<段/>九、殘害業　　夜叉王眾合為煩惱雜染，此殘害業為業雜染。以易知之夜叉眾殘害
業，以喻三界有情之所行皆為殘害業。若法華經火宅品之所明，蓋無常有漏之苦界，
非殘害他身不能謀自身生存，故謀自身生存即為造殘害業，等於夜叉，此所以無常且
苦也。
<段/>十、生死苦　　此生死苦，明生雜染，由殘害他以自生存，以死得生，雖生必死；
為求生之所逼，成必死之相迫，遂無日不在生死逼迫之苦中。夜叉如是，三界有情亦
然。
<項>(二)　顯寶城之所喻義</項>
<段/>能喻寶城就體質言，而以無漏清淨界為所喻，亦分十節：
<段/>一、淨心藏──如來藏　　諸清淨法之含藏海曰如來藏，在生佛平等為真如，在有
<頁 id="13p1520"/>
情為本有新生無漏種現，在佛果為無漏界不思議善常安樂解脫身大牟尼法身。經初言
佛在「海」龍王宮中說法，又言佛從「海」出，此海即喻淨心藏之如來藏海。
<段/>二、佛法興　　佛悲願故，又有情之機感故，佛從海出，即佛興世。佛言：我今亦
當為羅婆那王開示自所得聖智證法，即法興世。
<段/>三、悟本心　　羅婆那王聞佛言音──聖教為增上緣──，遙知如來從龍宮出──
龍宮喻佛法性身自受用身土，即如來藏海之正體；從龍宮出，即起他受用及應化身土
──，梵、釋、護世、天龍圍繞，見海波浪，觀其眾會，藏識大海、境界風動、轉識
浪起，此即悟聖凡共依之藏海本心，即藏識即如來藏也。
<段/>四、真如山　　由悟本心，則轉我執山為二空所顯無相真如性山。故憨山觀記傳：
摩羅耶山，當晴明時，海湛空澄，即無蹤影。偈云：『過去無量佛，咸昇實山頂，世
尊亦應爾，往彼寶嚴山』！
<段/>五、涅槃城　　由二空智擇滅二障二死皆盡，即依真如說為究竟安樂之大涅槃，具
<頁 id="13p1521"/>
足無邊無為無漏勝功德寶，故即喻以除垢山上之勝寶城，譬晴空湛海中唯光明充滿也
。偈云：『此妙楞伽城，種種寶嚴飾，牆壁非土石，羅網悉珍寶』。
<段/>六、法空入　　無相真如之除垢山，圓明妙寂之涅槃城，孰能如如相應契入？曰：
唯法空般若。經云：『時羅婆那即以所乘妙華宮殿奉施於佛──修法空慧迴因行向佛
果──，佛坐其上，王及菩薩前後導從──同乘法空慧也──，無量綵女歌詠讚嘆供
養於佛──依法空慧具修萬行，皆迴因行向佛果也──，往詣彼城』，是乘法空慧入
涅槃城義。
<段/>七、妙定通　　如來入楞伽已，楞伽法會中之羅婆那王及夜叉眾，即喻無漏禪定神
通。故夜叉等興諸供養，佛為現諸神通變化，廣如華嚴十定、十通品明，即如來覺海
中之大定也。　　　　　　2
<段/>八、大慧辯　　大慧及一切摩帝菩薩眾，在除垢勝寶法會中，當喻無漏智慧辯才。
故大慧興種種問難，如十力、十智、四無畏、四無礙解等，即如來覺海中之大智也。
<頁 id="13p1522"/>
<段/>九、法界身　　此除垢山勝寶城中之牟尼佛，即喻湛明空海之法界身。蓋染藏海已
轉為淨藏海，乃大圓無垢之如來藏覺海也。
<段/>十、願方便　　如來隨行大比丘及梵釋等眾，則喻佛之大悲願風──幻境無明之風
轉成──，方便法浪──識浪轉成──，為如來覺海中之大悲願方便。融三世間以為
佛身，故佛入楞伽則楞伽法會皆成佛之自證心境。
<干>丁　經</干>
<段/>梵音為修多羅、修妒路、素怛纜，直譯喻線，或喻結鬘，取貫穿諸法攝持群機義
。然舉經以簡非律、論，則限佛說或佛印可，有十方三世可常遵為法之義，適當華士
經字。復因契真理時機故，譯云契經。名通諸經，而在此即一部七卷十品之宏文也。
<章>二　合釋</章>
<段/>依六合釋之式，今為九重合釋於左：
<段/>一、大乘若指能詮教，則唯聲名文句故劣；入楞伽通教理行果故勝。將勝依劣，
<頁 id="13p1523"/>
大乘之入楞伽，是依士釋。二、專約能入行以言入，故劣；楞伽通於教理行果，故勝
。就劣顯勝，入於楞伽，亦依士釋。三、互為能所入，則入通教理行果故勝，楞伽城
名但所入處則劣。依勝彰劣，入於楞伽，則依主釋。四、入楞伽通教理行果故勝，經
但能詮之教故劣；依勝彰劣，曰入楞伽之經，亦依主釋。五、大乘通於教理行果，故
勝；經但聲名文句之能詮教，故劣。依勝彰劣，大乘之經，亦依士釋。六、直指教體
曰經，教體上有能入勝寶義用曰入楞伽；由用彰體，曰入楞伽即經，是持業釋。七、
經是教體，教體上有簡小運載之義用曰大乘；由用彰體，大乘即經，亦持業釋。八、
或大乘為教體，教體上有契理契機貫穿攝持之用；由體持用，曰大乘經，亦持業釋。
九、大乘入楞伽是所詮，通境行果故勝；經是能詮，但名句文故劣。依勝彰劣，曰大
乘入楞伽之經，乃依主釋。(見海刊七卷二期)
<頁 id="13p1524"/>
<文 t=".">楞伽大旨</文>
　　──在上海世界佛教居士林講──
<段/><偈>　所言入楞伽經者，斯乃諸佛心量之玄樞，群經理窟之妙鍵。廣喻幽旨
明深義，不生不滅，非有非無，絕去來之二途，離斷常之雙執。以第一義諦，
得最上妙珍，體諸法之皆虛，知前境之如幻，混假名之分別，等生死與涅槃。
大慧之問初陳，法王之旨斯發；一百八義，應實相而離世間；三十九門，破邪
見而宣正法。曉名相之並假，祛忘想之迷衿；依正智以會真如，悟緣起而歸妙
理。境風既息，識浪方澄，三自性皆空，二無我俱泯，入如來之藏，遊解脫之
門。</偈>──節錄唐譯大乘入楞伽經序
<段/>楞伽經名，凡有四譯，今存其三。一、楞伽阿跋多羅寶經四卷，劉宋求那跋多羅
<頁 id="13p1525"/>
譯。二、入楞伽經十卷，元魏菩提流支譯。三、大乘入楞伽經七卷，唐實叉難陀與復
禮等譯。譯意雖各異，楞伽名則一。梵語楞伽，譯不可往或不可入，乃南印度鍚蘭島
中一山名。山上大而下瞰海，故不可往、不可入。亦云城名，以山頂有夜叉王城故。
昔釋尊于此說法，因地得名，故經題楞伽。今以因明論式，發明經義：　　　　諸法皆幻。宗
　　　　以唯心現故，隨各類見不見故。因
　　　　如人見恆河，鬼見猛火。喻
<段/>所謂因明論者，略似西洋論理學，源唯佛說，文廣義散，備在眾經。後有陳那菩
薩，及其門人商羯羅主，覃思精揅，俱有製作，立破之則，乃確然立。論有三支法，
曰宗、因、喻。宗以建旨，故應在先。
<段/>本經──楞伽經──立「諸法皆幻」為宗。然幻非不有，以有幻相故。雖有而非
實，非實故不可執為有，有幻故不可執為空。非空、非有、非實，是為幻義。諸法、
<頁 id="13p1526"/>
為一極普通名詞，凡所有一切均該括之。諸法皆幻，即一切皆幻。易言以明，即有漏
無漏、有為無為之法皆幻。以是義故，立諸法皆幻為宗。
<段/>既立宗已，須明理由。故嗣說「唯心現故，隨各類見不見故」為因。云何唯心現
？謂一切有漏無漏、有為無為法，皆不離此主觀──心──而現。亦可說言：離心即
無能單獨存在之物，故雖有而非實。如夢時見山河大地等，覺後即失。唯心之義，亦
復如是。復次、隨各類見不見者，就通俗知識言：如同為天空，天文家能了別其間種
種動靜，餘則茫然。又莊子所說以美味供鳥，鳥見且厭，義亦正同。以是可知種類不
同、心量不同，而所見亦不同。更依佛法言：三界、五趣眾生，業力不同故果報不同
，果報不同故六根不同，六根不同故識用不同，識用不同故所見不同，所見不同故諸
法皆幻。唯心現故之義，安立無疑。
<段/>宗、因明已，且再釋喻。「如人見恆河，鬼見猛火」，此喻本經所舉。恆河、印
度河名，人見如河，鬼見如猛火。以人、鬼心量各不同故。離心量則無河、無火，亦
<頁 id="13p1527"/>
無他物。以故人、鬼所見均不能立。又如一石，若照以顯微鏡，則其質為稀疏而非堅
密；此亦隨心量見不見不同故。復次、心亦非固定之實體，乃流行活潑之幻化功能；
以是故能緣心、所緣法皆幻。如是成立諸法皆幻義竟。　　　　諸法實相非幻。宗
　 　　離心意識故。因
　 　　如聖智證第一義。喻
<段/>有難者曰：諸法實相非是幻，以離主觀體相──心意識──故。所謂主觀體相者
，即是幻因。幻因既無，云何是幻？如佛、菩薩、羅漢、辟支佛等所證，皆各有其清
淨境界。離言說文字思量分別一切諸相，乃聖智所親證。如人飲水，冷煖自知。如是
境界，應非是幻，聖智證第一義非幻故，諸法實相亦非幻。　　　　聖智證第一義亦是幻。宗
　 　　聖證凡不證故。因
<頁 id="13p1528"/>
　 　　如人見恆河鬼不見。喻
<段/>此難不然。所以者何？以聖智所證第一義，須聖智始能證得。如佛、菩薩、羅漢
、辟支佛皆有其聖智，而凡夫則不能證也。故仍隨聖凡類心量而見不見，以是聖智證
第一義亦唯心現。唯心現故亦是幻；如人心量見為恆河、而鬼心量不能見。　　　　諸法實相亦是幻。宗
　 　　離三界心意識之佛智所知故。因
　 　　如聖智證第一義。喻
<段/>云何諸法實相亦是幻？以所謂離心意識者非斷滅故。若斷滅者，則無諸法實相。
是知離心意識者，乃離三界有漏心意識；擴大而言，即離九法界心意識。實相者，謂
如實了知離心意識之真實境，亦即如是了知諸法實相。法華經云：『諸法實相，惟佛
與佛乃能究盡』。又云：諸佛出世一大事因緣，唯令眾生開示悟入佛之知見。所謂入
佛知見，即是了知諸法實相。諸法實相皆唯佛心所現，故應是幻。
<頁 id="13p1529"/>
<段/>復次、有我執法，即不能了知諸法實相皆幻。以執我故有煩惱障，執法故有所知
障，二障既生，愚癡無知造諸有漏業，遂墮生死海。又羅漢、菩薩等亦有微細法執，
如執涅槃、真如為實。故知諸法實相，唯佛智能知，離九法界心意識；此亦隨佛與九
界各類心量而見不見，故亦唯心現。唯心現故皆幻，聖智證既幻，無為法亦幻。總言
之，諸法皆幻，唯心所現，而心亦是幻！故成唯識曰：『若執唯識真實有者，如執外
境，亦是法執』。如是通達諸法實相皆幻義，由解而行，精進不懈，即得涅槃、證大
菩提。
<段/>以上所談楞伽義，僅其大旨。諸有智者，應更深究。( 王錫光、孫志鈞仝記 )(
見世界佛教居士林林刊第十一期)
<頁 id="13p1530"/>

<平裝 id="26"/>
<頁 id="13p1531"/>
<文 t="章">大佛頂首楞嚴經攝論</文>
　　──民國三、四年在普陀作──
　　　一　判攝本經文義分
　　　　甲一　經序分
　　　　甲二　經宗分
　　　　　乙一　頓問頓答懸示始終全義
　　　　　乙二　委說委示等流智悲二教
　　　　　　丙一　悟證如來性覺
　　　　　　丙二　保綏菩薩心行
　　　　　乙三　重請重告結歸理事唯心
　　　　甲三　經益分
　　　二　會較餘部文義分
　　　　甲　會較四經
　　　　乙　會較四論
　　　三　別明當部要意分
　　　　甲　本經始終唯令了達如來藏圓理
　　　　乙　本經始終唯令修證如來禪妙宗
　　　　丙　本經始終唯令頓究眾生心二本
　　　　丁　本經始終唯令直成首楞嚴三昧
　　　　戊　本經始終唯令選入耳根圓通門
　　　　己　本經始終唯令得就佛乘方便行
　　　　庚　本經始終唯令持心戒永斷婬愛業
　　　　辛　本經始終唯令持頂咒永脫魔邪障
　　　　壬　本經始終唯令確立因果常住信
　　　　癸　本經始終唯令必入解行相應地
　　　四　散釋艱文澀義分
　　　　甲　經名
　　　　乙　經時
　　　　丙　流變三疊
　　　　丁　綰結解結


<頁 id="13p1532"/>
　　　 頂禮如來藏，滿分正覺者，
　　　　願仗加持力，攝顯深經義，
　　　　迴施諸有情，共入遍知海！
<段/>問曰：本經自度震旦，說之者已無慮百師，今造攝論意何所為？且了義教有多經
論，曷不擇之大藏，開所未開，乃獨取義已大明之本經，增枝葉之辭乎？答曰：略有
六意造此攝論：嘗攷諸師說本經者，多列文逐句以疏解（諸解皆是），或斷章取義以
發明（若中峰或問、雲棲摸象等），今欲用懸判簡要之辭，攝全經周圓之義，令但聞
略說者總持無遺，一也。諸師多依此經以彰自宗（若賢首宗、天台宗等），或排餘說
<頁 id="13p1533"/>
以局當部（若正脈等），今欲提教網張弛之綱，顯法門開合之巧，令遍究大藏者通達
無壅，二也。本經有多當部要意，諸師泛露一斑，覽者難窺全豹，今咸各別提清，令
應從本經部門入道者得專修習，三也。本經有多艱文澀義，諸師懸解多歧，覽者終泣
亡羊，今略疏通抉擇，令凡從本經文相懷疑者悉臻明了，四也。本經於震旦人根有深
因緣，未至而天台殷勤拜求，已度則歷代廣共宏揚，隨緣利導，信解易成，說之不厭
重煩，五也。本經於震旦佛法，得大通量（吾別有論，嘗謂震旦佛法，純一佛乘，歷
代宏建，不出八宗：曰少林、曰廬山、曰南山、曰開元、曰天台、曰清涼、曰慈恩、
曰嘉祥，約其行相別之，則禪、淨、律、密、教是也。然一部中兼該禪、淨、律、密
教五，而又各各專重，各各圓極，觀之諸流通部既未概見，尋之一大藏教蓋亦希有；
故唯本經最得通量。雖謂震旦所宏宗教，皆信解本經、證入本經者可也），未嘗有一
宗取為主經，未嘗有一宗貶為權教，應量發明平等普入，觀之不妨互異，六也。
<段/>已明造論因由，次說立論分齊。論有四分：一、判攝本經文義分，二、會較餘部
<頁 id="13p1534"/>
文義分，三、別明當部要意分，四、散釋艱文澀義分。
<章 t="甲,乙,丙.">一　判攝本經文義分</章>
<段/>云何判攝本經文義？說契經者，皆判三分：曰甲一、經序分，曰甲二、經宗分，
曰甲三、經益分。<註 n="26-1"/>（註一）經序、經益，悉照常途。今但取經宗分論之，從初卷阿難
見佛頂禮悲泣、至十卷知有涅槃不戀三界是也。若略能詮層次，純約所詮分齊，則可
平分五品：一者、破妄惑開圓悟而頓獲真菩提心；二者、違現業趣實證而專修佛三摩
提；三者、轉異熟成法身而直詣妙莊嚴海；四者、示七趣妄報扶律令遠離業苦；五者
、辯五陰妄境扶禪令淨除惑業。經宗全義，亦已攝盡。或但為二：一者、理悟頓成（
至圓通門章盡是也）；二者、事修漸證。或復作四：一者、證悟（前三卷是）；二者
、悟修（四卷初起盡圓通章）；三者、修證（菩提路章）；四者證成。又分為三：一
者、法性身真淨因（至四卷方悟神珠非從外得是）；二者、受用身智斷因（至八卷能
除六品微細煩惱是）；三者、變化身慈悲因（盡經宗分）。又分為三：一者、真性菩
<頁 id="13p1535"/>
提；二者、實智菩提；三者、方便菩提（分齊同上）。又分為三：一者、實相般若（
至四卷心悟實相得未曾有是）；二者、觀照般若（盡圓通章）；三者、文字般若（盡
經宗分）。然未明文相生起之序，義門關屬之脈，雖依此亦可見本經大意，欲令文義
全暢，則應先剖經宗為三。
<段/>乙一、頓問頓答，懸示始終全義（從阿難見佛頂禮悲泣、至中間永無諸委曲相是
也）。
<段/>丙一、曷為問中頓問一經全義？此有捨、取二門。捨門又二：一、恨徒聞無功，
不能脫自業障：蓋未深悟實相，親見本心，縱使說空說有、說事說理、說聖說凡、說
因說果決定明了，遠離錯謬；然而用生滅心辯淨圓覺，彼淨圓覺亦同輪轉。故雖緣聽
佛音，憶持佛言，亦復不得真如法性，但益虛妄想相；譬蛇吞草，唯成毒汁。初卷文
曰：『所以多聞未得無漏』。又曰：『如汝今者承聽我法，此則因聲而有分別』。又
曰：『是故汝今雖得多聞，不成聖果』。又曰：『今日乃知雖有多聞，若不修行，與
<頁 id="13p1536"/>
不聞等』。二卷文曰：『汝等尚以緣心聽法，此法亦緣，非得法性』。又曰：『汝雖
強記，但益多聞，如說藥人，真藥現前不能分別』。四卷文曰：『雖復憶持十方如來
十二部經清淨妙理，如恆河沙，祇益戲論，汝雖談說因緣、自然決定明了，人間稱汝
多聞第一，以此積劫多聞熏習，不能免離摩登伽難』。又曰：『汝雖歷劫憶持如來祕
密妙嚴，不如一日修無漏業』。六卷偈曰：『汝聞微塵佛，一切祕密門，欲漏不先除
，畜聞成過誤。將聞持佛佛，何不自聞聞！聞非自然生，因聲有名字，旋聞與聲脫，
能脫欲誰名』。七卷文曰：『求多聞故，未證無為』。又曰：『我輩愚鈍，好為多聞
』。咸是貫徹此之一恨。是故心無退志，或承過，或願修，佛得施教。或責過，或勸
修，訶離教解，趣進修證，無尚茲矣。多聞既然，應知多智、多辨、多識等亦如是。
故此章中阿難雖瞻如來勝相發心，亦成顛倒想相。然非使之塞耳抉目，貴令見性趨修
而已。在已得隨順觸證法性者，聞而無聞，無聞而聞，聞聞圓離，聞聞全彰。而聞即
思修，思修增聞者，亦必能漸由隨順而得觸證乎法性。至夫起凡情之信，廣寡學之心
<頁 id="13p1537"/>
，一歷聞根，皆成佛種，聽法功德，甯可思議！不得此意，一向無聞，雖勤修闇證，
猶墮無聞比丘。與世尊之大哀，若虛度空過，永成無性闡提，淪長夜又奚疑！且十卷
結文曰：『阿難聞佛示誨，憶持無失』。與前所訶聞持祕嚴，亦何別哉？故知貴乎契
法性耳。又阿難選旋聞圓通，亦憑其積生多聞之力勝，故旋聞之功用亦勝；從聞思修
，契入法性，則淨極光通達，寂照含虛空，摩登伽在夢，誰能留汝形哉！聞之一字，
誠本經之大關鍵已。
<段/>二、厭小乘無力，不能救人魔難：如來說咒，文殊往捄，而阿難平昔同住諸小聖
，曾不覺知（唯佛常知恆沙界外，一滴之雨亦明頭數。諸小乘聖雖得六通，要須入定
觀察乃有所知，且其所知亦屬有限），況能施拯？又阿難侍佛修小乘多年，欲漏依然
未斷，則小乘果亦非易成。與其修難成而無力之乘，曷若迴心勤求乎無上菩提哉！此
其所以厭小乘也。逮三卷末，阿難一悟真菩提心，便能發願普度眾生。又曰：『自未
得度先願度人』。乃至曰：『汝等必須將如來語傳示末法，開悟斯義，無令天魔得其
<頁 id="13p1538"/>
方便，保綏覆護，成無上道』等；皆以反顯纔入大乘，便得救人之力用也。二卷文曰
：『汝等聲聞狹劣無識』。三卷文曰：『汝先厭離聲聞、緣覺諸小乘法』。四卷文曰
：『我等會中登無漏者，雖盡諸漏，尚紆疑悔』。又曰：『令汝會中定性聲聞及諸一
切迴向上乘阿羅漢等，皆獲一乘寂滅場地』。又曰：『汝纔舉心，塵勞先起。由不勤
求無上覺道，愛念小乘，得少為足』。又曰：示我會中諸蒙暗者，捐舍小乘』。又曰
：『哀憫會中緣覺、聲聞』。乃至十卷文曰：『聲聞、緣覺，不成增進』。咸是照應
此之一厭者也。
<段/>取門亦二：一、求大果菩提：此與厭小乘相翻也。三卷偈曰：『願今得果成寶王
，還度如是恆沙眾，令我早登無上覺，於十方界坐道場』！即是確立此一求也。二卷
文曰：『休得疲怠妙菩提路』。三卷文曰：『由汝發心勤求無上菩提，故今為汝開示
第一義諦』。四卷文曰：『菩提涅槃尚在遙遠』。又曰：『汝等決定發菩提心』。又
曰：『汝等必欲發菩提心』。乃至九卷文曰：『汝等有學緣覺、聲聞，今日迴心趣大
<頁 id="13p1539"/>
菩提無上妙覺』。皆是提醒此一求也。
<段/>二、懇初修方便：此與恨徒聞相翻也。經中阿難屢請如來廣示，文相甚著，不繁
引。約而言之，初則未悟本菩提心令悟本菩提心，悟則不謬正因。次則未修真圓通門
令修真圓通門，修則不滯本悟。次則未識妙莊嚴路令識妙莊嚴路，識則不生上慢。次
則令知七趣生報，知則不昧因果，而謹潔正戒。次則令覺五陰魔境，覺則不落邪歧而
速入圓明。至三卷終，是令阿難得菩提心。從四卷起，是令阿難入遍知海。云入遍知
海者，令至成佛，得究竟無疑惑地；所謂初心菩薩，能盡知諸佛秘密藏也。復次菩提
心者，涅槃妙心也；遍知海者，正法眼藏也。故阿難曰：『我今已悟成佛法門，是中
修行，得無疑惑』。又曰：『頓悟禪那，修進聖位』。此所以本經一名救護親因度脫
阿難、及此會中性比丘尼得菩提心入遍知海也。阿難實猶未涉修證，同夫華嚴會上善
財童子參遍善知識，普入佛法門；而普賢方且導歸乎極樂，亦同宗門悟了還如未悟，
故本經確是大心凡夫直趨佛果之乘也。對於無上菩提正修行路，剛成個最初方便耳。
<頁 id="13p1540"/>
<段/>丙二、曷為答中頓答一經全義，復有標、酬二門。標、謂標阿難所未知，此又有
二：一者、眾生無始妄想輪轉，生死相續：初卷所破「想相」，二卷所指「妄見」，
三卷所斥「識心分別計度」，四卷所除「細惑妄想戲論」，中間重重揀擇，乃至十卷
「五陰妄想」，終乎「汝應將此妄想根元，心得開通，傳示末法諸修行者，令識虛妄
，深厭自生」，皆是依據此之一標者已。二者、眾生本有常住真心，性淨明體，初卷
所示「妙淨明心」，二卷所顯「妙真如性」，三卷阿難所獲「本妙常心」，四卷如來
所發「妙覺明性」，中間重重發明，乃至十卷圓滿菩提歸無所得，終乎知有涅槃，皆
是開闡此之一標者也。
<段/>酬、謂酬阿難所今請，此亦有二：一者、酬其願求無上菩提：故令見華屋，選妙
門，知聖位，信業報，識魔事，以護持此志不退也。二者、酬其欲懇最初方便：故首
提出「應當直心」。直心者，正念真如也，專修圓通也，決趨果海也，嚴持淨戒也，
永越邪歧也。故維摩詰曰：『直心是道場』。而此章曰：『十方如來同一道故出離生
<頁 id="13p1541"/>
死，皆以直心，心言直故，如是乃至終始地位中間永無諸委曲相』。更重明之：心，
該六根及如來藏。言，該三業及陀羅尼。言直故心直，心直故言直。言是心之妙境，
心是言之妙智，心是言之妙體，言是心之妙用。若論明悟，阿難心言直故，有計必陳
，故得無計不摧，獲菩提心，有疑必諮，故得無疑不決，入遍知海。若論修證，觀音
心言直故，一旋亡所，故得全超法界，合佛妙覺；一門圓照，故得頓發神用，滿眾生
願。此所謂十方婆伽梵，一乘修行路也。七趣生類，皆是心言曲故，妄造情想諸業，
妄招升沉諸苦；五陰魔類，皆以心言曲故，妄取不實之境，妄墜無間之獄。此所謂三
界性顛倒，一切委曲相也。全經結歸不戀三界，起訖相應，有旨矣哉！
<段/>此章取捨標酬四門，門門各二，則成八義，義義莫不一貫本經全旨。要聞略說而
得入者，但觀乎此，便可總持本經無遺旨矣。
<段/>此章八義，皆貫全經之意，惟懇切初修方便一義，交師正脈，頗多發明。然謂奢
摩他、三摩、禪那之三名，是約性定（即指首楞嚴三昧者）三時而立：謂初教悟三如
<頁 id="13p1542"/>
來藏，聞解本具性定，曰奢摩他；中間教入三如來藏，入此性定，則曰三摩：最後教
住持修證三如來藏及性定，則曰禪那。故用之判正說經為三分，以謂可明如來鑒機，
答在問處，問答相應，獨合本經宗趣，科符釋義，科釋相應。爾則奢摩他等三名，非
定（定是首楞嚴故，是此三所解、所入、所住持修證者故）非心（心是如來藏故，是
此三所悟、所入、所住持修證者故），但應譯之為解、為入、為住持修證；豈華梵曾
有此譯義耶？無則應照教中常義：奢摩他譯曰止，乃增上定心之因相；三摩（亦曰三
昧、三摩地、三摩提）譯曰等持，亦譯曰定，亦譯正定、正受，乃增上定心之自相；
禪那譯曰靜慮，亦譯曰思惟修，乃增上定心之果相。局其名義分齊言之，正唯一增上
定心耳。毗缽舍那（亦曰毗婆舍那）譯觀，乃增上慧心之因相；般若譯曰智慧，乃增
上慧心之自相；菩提譯曰聖覺，乃增上慧心之果相。局其名義分齊言之，正唯一增上
慧心耳。然真正定慧心，必是相成共轉：定是慧因，慧由定發，慧是定果，定依慧住
：因果同時，非異時也。必是全體圓具：佛三摩地，平等寂持一切德相（理具三千、
<頁 id="13p1543"/>
事造三千），法爾平等明現一切德相；佛三般若，平等照現一切德相，法爾平等任持
一切德相：寂照同時，非異時也。格量其義，微析其相，奢摩它、定增，三摩提、慧
增（是故亦曰三摩缽提，三摩缽提者即假想觀也），禪那、定慧平等；毗缽舍那、慧
增，般若、定增，菩提、定慧平等。定慧約體性，止觀約力用；止觀約工夫，定慧約
成就。會其有極，歸其有極，止觀、定慧、平等平等，故首楞嚴三昧為大陀羅尼也。
然則以此三名，強指為解、入、住三義，以配悟、修、證之三時，得非科之名與釋之
義兩不相應乎？
<段/>又交師於經中『妙奢摩它、微密觀照』二句，亦既認為止觀，則以此三割截配為
三時，豈首楞嚴三昧初時唯止，次時唯觀，後時唯禪那耶？縱云後後必兼前前，譬夫
修時必非無悟，證時非失悟修；然教悟時未是教修時，豈非交師確立之自義，且用以
斥餘師悟時、修時不辨者乎？則所判為說奢摩它科者，正所謂教悟之時也。悟唯是止
，修方是觀，何於此科經文已有微密觀照之句，自亦確認是觀耶？若三名科三時是，
<頁 id="13p1544"/>
則經文非、而自認為觀者亦非，違經兼違自語，尚得謂之相應也哉？如來鑒機說法，
非必隨人語路，方為機教相扣；蓋眾生不自知心行根性，每有問非所宜。譬有夙生曾
習不淨觀者，順而修之，即可得道，卻來問佛欲修數息法門；佛鑒其宜，不告以數息
觀，但教之觀不淨可也。何必答在問處，方為相應？若必答在問處，則佛答中應即標
曰：汝問奢摩它者云云。至四卷中又應標曰：汝前問三摩者云云。至七卷中又應標曰
：汝前問禪那者云云。至結經名，應曰：是經名為答阿難奢摩它、三摩、禪那問經。
何經文都不如是？而阿難本非問出家應如何發心，佛乃先徵其出家發心相；阿難本非
問真妄心，佛乃先標眾生心真妄二本耶？豈佛不明阿難問語，乃問東答西耶？吾謂阿
難本不知問，不知欲成如來、菩薩先須悟得本菩提心！但因遭難蒙救，悔慕心切，欲
急得一修行佛乘下手工夫，誤在知修不知性，意謂佛可急修而成也。如來正鑒其誤，
故徵發心及標真妄二本，復教應當直心。若阿難此處自察出家所發心為真為妄、頓悟
真心，直心正念真如，則即讚大慈悲發弘誓願可也。同十方佛一道超出，始永離諸終
<頁 id="13p1545"/>
委曲相，雖本經從此止可也。阿難豈知如來有三卷強奢摩它，三卷強三摩，一卷弱禪
那，待其問而說，故次等問此三名乎？如來豈如後代人師，先成腹稿，一有人問，不
多不少，一一搬演出乎？
<段/>蓋佛說法，略有四別：一、無問自說者，二、瑞加他說者，三、現瑞待問說者者
，四、隨宜開示而說者。前之三種，乃普為三世有大因緣者，順過去佛常儀，或有所
說先定分齊；後之一種，則一問一答，或與或奪，要是應病施藥耳。本經法門雖甚殊
勝，除心咒及五陰魔境，應有成分（五陰魔境，佛言「是先世佛法門」），六十聖位
雖因問起，所說亦是定儀（佛言：「作是觀者明為正觀，若他觀者名為邪觀」）；餘
則皆隨宜開示者。此與菩薩造論，首先列義標門（宗門若洞上古轍等，儀亦同論，摩
訶止觀亦是論式），原自不同。豈可不觀經義，謂經前必立有所說義分齊名，可用科
配經文？適遇問起宛有三名，經義宛有三分，遂謂三分之義必是答所問三名哉！
<段/>又、本經之首楞嚴王三昧，同否天台圓頓止觀？此之三名同否三止三觀？三如來
<頁 id="13p1546"/>
藏同否三諦？亦說本經諸師一大諍也。今謂：本經文理圓足，原不必假餘部為說；然
會通之令愈顯明，既可以華嚴之五法界、十玄門，起信之三細、六麤等疏釋本經，則
本經何獨不可融天台之止觀哉！貴不偏就餘部而反乖本經耳。其用奢摩它等三名，專
配三觀或配三止，固屬非是。吾謂若就阿難問意，雖求大乘，未明偏圓，其旨未能遽
定。若就如來之所說義，本經固唯圓頓。則奢摩它者，一心三止也。三摩者，一心三
觀也。禪那者，一心平等，止觀不二也。如來藏心三義者，一不可思議境三諦也。大
佛頂首楞嚴王三昧者，境智、性修不二，總名曰圓頓止觀也。
<段/>交師知首楞嚴為性三昧，不知圓頓止觀亦是性止觀也，故曰『法性寂然名止，寂
而常照名觀』。交師知首楞嚴三昧，有由解而悟、由修而入、由證而住之三時，不知
圓頓止觀亦有此三時（三時略同六即）也。
<段/>交師指天台止觀與本經三摩提不同者，約有五意：一、謂天台止觀，必以三止、
三觀、三諦敵體相對，不縱不橫方為圓頓；又必止觀雙運，不許單取。本經則唯約三
<頁 id="13p1547"/>
如來藏顯圓融，不從敵對三止三觀以論圓妙。且初時唯以止悟，次時唯以觀入，後時
方以禪那而住持修證。若依天台，本經止觀，乃成縱橫及與單取，故不可引彼同此也
。今謂：交師用三名配三時之義，本不成立；若成立者，先無以解經中「於奢摩它微
密觀照」並列之文。故本經原未嘗一時單止、一時單觀，謂一時單止、一時單觀者，
特交師私意耳。蓋由不知諦、觀、止三，皆由說時言不頓彰，故以不縱橫並別等融之
；非親悟親證時尚帶分空、分假、分中等名言也。即如本經顯如來藏，說時先非、次
即、後乃雙離雙即非即，豈親悟親證時亦同名言次第施設，及漸起三種分別耶？復不
知若就言說以分別，悟時亦可說有三止、三觀、三諦。藏心、即諦理也，止觀、即悟
解也。如來藏許有三，止觀亦可有三，所謂正中即有偏也。何則？唯一如來藏心，本
空、本不空、本空不空；唯一妙奢摩它，契空、契不空、契空不空；唯一微密觀照，
照空、照不空、照空不空故也。又復應知：當現量真悟時，必焉洞朗湛寂；約義言之
，即是止觀雙運。何則？洞朗即觀，湛寂即止故也。此經中所以曰：於奢摩它微密觀
<頁 id="13p1548"/>
照者也。二、謂天台止觀，大師親列三止三觀之名，次第詳說。本經若是說天台止觀
者，如來亦應分列三止三觀，次第詳說。而經文絕無空觀、體真止等名，故決不同。
此由未知大師說自法門，先標後說，與如來鑒機開示者，說儀不同故也。且信如交師
言，則本經原無三如來藏名（三如來藏名，憶寶積經有之），交師亦何得引立三如來
藏乎？三、謂天台止觀，泛觀萬法；本經專修耳門圓通。彼泛此專，實大不同。不知
天台止觀，解成起行，亦復先簡佛、眾生法；次就本人之陰、處、界更簡處、界，次
就五陰，更簡前之四陰，次就識陰更簡前五、後二，唯取意識現前介爾陰心為正觀境
，專之又專，尚得謂之泛乎？四、謂天台止觀，修時必用覺觀思惟；本經修圓通時，
惟一反聞，單刀直入。不知天台正修觀時，亦復行起解忘，即一念是能觀所觀之不思
議境智，不更存所解不思議境之名言（憶十不二門指要鈔詳解，亦有此說），何有覺
觀（覺觀即是尋伺分別名言令心忽遽者也）？猶之聞即如來藏心，正反聞時，不復更
存從法音所解如來藏義。若帶名言，則存反聞二字，亦已雜覺觀矣。約義言之，雖一
<頁 id="13p1549"/>
反聞必具兩重能所：一、能反智（即前開悟藏心之智，乃轉意識始起妙觀察智，亦名
為始覺智），二、所反聞（即是取修圓通專境）。復以上二為能顯行；從動靜二相了
然不生，至忽然超越世出世間，獲二殊勝、四不思議為所顯德。德、即如來藏性德也
。若非能反之智，聞必放逸奔聲，何能入流忘所？所謂思修，所謂緣心自在，皆能反
智也。所謂聞熏聞修，則能顯行也。豈一選耳門，即灰心泯智者哉？五、謂天台止觀
所建三諦，從識立解，猶夫父母畫像；本經三如來藏，從根指出，則如父母親身，故
不相同。夫以如來色心勝妙，梵音、瑞光，身界融徹，豎拳、擊鐘，現成指點，誠與
後代講說有異；然在行人，若未正解親悟，承聽佛從見聞覺知指出真性，即取現前昭
昭靈靈一段光象執為真性，則亦終成虛妄想相而已！故阿難雖已悟『頭自動搖，見無
所動，手自開合，見無舒卷』；後復興『若此見精必我妙性，今此妙性現在我前，見
必我真，我今身心復是何物』之問也。逮得從聞正解無相實相，方成維妙維肖之父母
畫像；然猶未是親悟也；必得現量親悟，乃真見父母親身耳。天台大師論開圓解，亦
<頁 id="13p1550"/>
有兩重：一者、聞解，尚屬名言影像。二者、觀解，始通法性真流。其觀解亦從專觀
識陰開，開後發真正菩提心，乃任運趣入觀行位（阿難所詣當亦齊此）。要之、法本
無差，迷悟疏親在人。聞解未正，雖聞圓經亦落倒想；若執倒想所取為真如，執牛羊
畫像為父母畫像耳。及聞圓經，正解圓開，乃識真正父母畫像；現量親悟，始見父母
親身。三圓融諦既然，三如來藏亦然。後代講天台者，固影像之正解亦少真得。然智
者大師南嶽現證、大蘇妙悟，自稱是觀行位人，豈亦未親悟也？既親悟則甯得謂三諦
但是想像乎？故此五意皆不成其為不同也。
<段/>然有一義不同，交師獨若未知。不同者何？本經選聞根為修圓通之要境；天台以
意識為修止觀之要境。此所重者耳根圓通，彼所重者意識圓通是也。為尊本經所重圓
通，令聞者於聞時專心一門，即於聞時從聞思修得入流相，緣心自在；則雖以文殊簡
去意識圓通者，簡去天台止觀可也。交師末言天台止觀，非不合於圓頓教旨，但不合
於楞嚴修門，庶乎侻矣。此皆貫攝經宗之義，且因此章奢摩它等三名而起，故略以寄
<頁 id="13p1551"/>
辨焉。
<段/>乙二、委說委示，等流智悲二教（從阿難我今問汝當汝發心、至十卷最後垂範是
也）。夫佛聲教，皆是法界清淨等流，要之不出智悲。智教念念迴向諸佛，趣求菩提
；悲教念念迴向眾生，哀救淪墜。說戒、宣咒，阿難雖曰發心度人，仍是進修要法。
七趣因邪見毀律發，五魔因無聞闇證招，純為遮除修行人見病、禪病者。見病、禪病
，非修行人所必有者；若無見病、禪病，中間永離諸委曲相，固無須乎此也。而修行
人每不免乎見病、禪病，阿難既所深閔，如來尤為大哀！故此唯是垂拯之法。然則結
經名前為智教，結經名後為悲教，明矣。此又分二：
<段/>丙一、悟證如來性覺（從阿難我今問汝、至結成經名是也）：如來性覺，即是如
來藏心。亦復性即涅槃，覺即菩提。顯是唯一佛乘，故以如來標之。凡夫初悟曰悟，
世尊極證曰證。又復凡夫創始悟證，世尊究竟悟證。又復世尊究竟悟證，凡夫本具性
覺；凡夫創始悟證，世尊圓成性覺。又復世尊創始悟證，大圓無垢，從來末曾發故；
<頁 id="13p1552"/>
凡夫究竟悟證，本妙真明，從來未曾失故。故科曰悟證如來性覺也。此又分二：
<段/>丁一、即三道成三德（從阿難我今問汝、至示菩提路章盡是也）：即惑（亦即無
明妄想，性唯遍計，然亦依他所起）、業（亦即生死流轉、煩惱纏縛，性唯依他，然
亦遍計所執）、苦（亦即異熟報障，亦即異生，亦即十二類生。具言之，則九法界眾
生也。性唯由遍計執，不了依他起故，執為我法）三道，成般若（亦即法性真如，此
由了達遍計名理本空故，即圓成實性）、解脫（亦即涅槃菩提，此由深觀依他幻事無
性故，入圓成實性）、法身（亦即佛菩薩界身土，亦即清淨法界、四智菩提，蓋般若
、解脫三乘有共不共，法身唯大乘不共。諸佛菩薩身皆非苦，二乘無學身亦唯苦。所
以約共解脫，二乘無學許齊頓悟直往菩薩七地。約法身德，二乘無學迴心，尚滯菩薩
信位。此由遠離遍計執從依他起上所執我法故，證圓成實性）之三德，故曰即三道成
三德。云何惑即般若？即、有二義：一、同體義，同是慧故，如河流東決西唯是一水
。二、頓同義，悟即是故，如人惑南為北，但須一指。此中一向無修無證，六十聖位
<頁 id="13p1553"/>
、第一漸次、究竟妙覺、亦所不立。所謂『真如界內絕生佛之假名，平等慧中，無自
他之形相』者也。非頓非漸、強說曰頓，無迷無悟、強說曰悟。經云：『皆是識心分
別計度，本如來藏妙真如性』。所謂『但離分別，即如如佛』。偈云：『真性有為空
，緣生故、如幻；無為無起滅，不實、如空華。言妄顯諸真，妄真同二妄，猶非真非
真，云何見所見？中間無實性，是故若交蘆。結解同所因，聖凡無二路。汝觀交中性
，空有二俱非，迷晦即無明，發明便解脫』。是頌此也。云何業即解脫？唯約同體義
以論即，如燒木成灰，非不燒成故，非離木外別有灰故。正約此中立三漸次，亦復乘
此直超一切聖位。依前門故，非頓非漸，約自門故，亦漸亦頓。偈云：『解結因次第
，六解一亦亡。根選擇圓通，入流成正覺』，是頌此也。云何苦即法身？唯約本具義
以論即，如礦中金非離礦有，非不鍛煉得成精金，非不鎔鑄得成嚴具，非精金外別無
礦質。依前門故，非頓非漸，亦漸亦頓；約自門本有義，故唯頓悟。所謂『知見立知
即無明本，知見無見斯即涅槃，無漏真淨』。約自門鍛鑄義，故唯漸證。正約此中以
<頁 id="13p1554"/>
立五十五位真菩提路，通則全該本因極果。偈云：『陀那微細識，習氣成瀑流、真非
真恐迷，我常不開演。自心取自心，非幻成幻法。不取無非幻，非幻尚不生，幻法云
何立？是名妙蓮華，金剛王寶覺』。是頌此也。慈恩多約第三門以施設言教（南山大
同慈恩），餘非不具，然但兼說。嘉祥（即三論宗）多約第一門說，雖不離餘，亦但
帶明。清涼（即華嚴宗）多約第一門及第三頓門設教（開元密宗大同華嚴），餘亦但
兼及耳。天台普約三門設教（廬山大同天台），頗無偏重，故於教道為最圓也。禪宗
親切為人，祇重尊貴，亦是第一門及第三頓門，唯令現量證悟，不令比量依通，此其
異也。兼論功勳，亦第二門，唯乘本悟、併銷習氣，又其異也。然是教道之異，證道
無差，故同一佛乘也。得其旨者，於教道正不妨隨宜施設耳。本經通則始終三門同說
：假立分齊，則以悟如來藏，是即惑道成般若德；入圓通門，是即業道成解脫德；歷
菩提路，是即苦道成法身德。今用世間易知之事，立喻、法二圖以明之。
<頁 id="13p1555"/>
<圖 n="images/07-1555A.png">
　　　　　　　　　　　　　　　　即諸　　即諸　即是宇宙
　　　　　　　　　　　┌堅濕　　煖動　　空
　　　　　　　　　　　│　　　　原質　　原力　具遍常義
　　　　　　　　　┌─┤
　　　　　　　　　│　│　　　　　　　 時即世界、此五即上五之現相
　　　　即於　　　│　└地水火風時
　　　　一人　　人┤　　　　　　　　　、亦是動植諸物之本相總相。
　　　　完全　　　│　┌思想名言行
　　　　具足　　　│　┤
　　　　　　　　　│　└善惡功罪事
　　　　　　　　　│　┌見聞覺知心
　　　　　　　　　└─┤
　　　　　　　　　　　└眼耳鼻舌身
</圖>
<圖 n="images/07-1555B.png">
　　　　　　　　　　　┌法性真如┐　　　　　┌天台理具三千、是約
　　　　　　　　　┌─┤　　　　├迷悟依……┤
　　　　即於　　　│　└染淨性德┘　　　　　└此立、故云性善性惡
　　　　一心　　心┤　┌聞思修種┐
　　　　完全　　　│　┤　　　　├染淨依
　　　　具足　　　│　└漏無漏業┘
　　　　　　　　　│　┌眾生心體┐
　　　　　　　　　└─┤　　　　├真妄依
　　　　　　　　　　　└聖凡法界┘
</圖>
上圖可自思惟，不復詳解。即依此科，又分為三：
<段/>戊一、顯如來藏（從阿難我今問汝、至四卷如何自欺尚留觀聽是也）：本經但兩
<頁 id="13p1556"/>
見空如來藏名，不說有三個如來藏，故唯約一如來藏說空、不空、空不空三義。依釋
摩訶衍論，如來藏具十義，阿黎耶識亦具十義（此與唯識論說根本識同，亦同彼論阿
陀那識，不與彼說阿賴耶同。蓋阿黎耶一是本識通名，一是我愛執藏別名。彼約別名
而說，起信論約通名而說。通名則總以異熟識、一切種識、阿陀那識，名之約阿賴耶
識也。或不知名義之通別，於唯識、起信二論興諍者，執名不尋義也）。阿黎耶真妄
和合，如來藏全真在妄而又性自離諸妄染，此其異也。今略釋之：如來者，大乘極果
聖人也，亦即最究竟正覺眾生也。藏即一一唯一真心，非聖非凡，通聖通凡；非果非
因，通果通因。所謂泯一切法，立一切法，統一切法者也。此則如來非藏，藏非如來
；藏有如來，如來有藏，約相違有財釋。如來之藏，任持如來一切功德，是如來妙淨
功德之藏，故曰如來藏，約依士釋。如來即藏，如來即是具足任持諸淨功德者故，約
持業釋。又、如即空義，來即不空義，藏即空不空義；如即本妙圓心，來即圓明心妙
，藏即妙明心元；纔舉如來藏即全彰此三義也。今立一圖比較明之。
<頁 id="13p1557"/>
<圖 n="images/07-1557.png">
顯如來藏
</圖>
<頁 id="13p1558"/>
觀此圖，可見如來藏純真離妄，具德而又即是眾生心體；不同但觀果德凡夫絕分，但
觀真如不具德相。蓋真如唯體大，如來藏是自體、相、用大故。故圓乘必依此立因果
也。顯如來藏之顯有三義：一、世尊為當機開顯示顯，二、阿難等大凡開顯悟顯，三
、滿慈等小聖悟顯入顯。此又分二：
<段/>己一、歷萬法顯如來藏而開圓悟（至三卷經盡是也）。此又分二：
<段/>庚一、示真實性（至七大文終是也）：真實性者，即本如來藏妙真如性也。此科
分四：
<段/>辛一、破相想遮顯如來藏（至第一卷雖得多聞不成聖果是也）：謂相想者，意取
「前塵虛妄相想」，亦即「法塵分別影事」，亦即「色雜妄想想相為身、聚緣內搖昏
擾擾相」，亦即「如幽室見浮根四塵」：此皆無始所積二取習氣。取為實法，已是謬
見，認為自心，尤屬倒想。正同執浮塵根目為能見，不知門實不能見也。迷物為己，
迷己為物，全是遍計妄執。若不改轉此之倒見，縱使觀如來藏以求成佛，亦同邀空華
<頁 id="13p1559"/>
而結果；念首楞嚴以為上定，亦同拾春冰云得寶。何論意識？何論見精？何論九次第
定？何論六受用根？直須空有同空，妄真同妄，破一切法盡遍，始達無相實相。故既
不許隨合隨有，而復不許無著無在。所謂若執唯識為實有者，所執唯識亦同法執是也
。然觀如來首標真妄二原，故知破妄本即顯真。阿難若從一一無有是處悟得，直下覓
心了不可得！不可得中一切皆得，則如來亦將曰安心竟矣。若從都無自體悟得，即入
如實空鏡，遠離一切心境界相，無可現中等現本性，具足一切功德，則圓自在慧且可
塵塵入道矣。故破相想是用遮詮門顯如來藏耳。正同中觀論盡破遍計執法顯第一義空
，結之曰『以有空義故，一切法得成』也。且將以無在破處計，則先告以『有三摩提
，名大佛頂首楞嚴王』；以無體破倒執，則先告以『妙淨明心性一切心』。謂之用遮
詮顯，猶是據其偏勝而言，況以此為唯破非顯，決定破捨乎哉！此若決定破心捨心，
破識捨識，則亦決定破見捨見，破聞捨聞。何則？盲見暗色，還因暗見，夢聞杵音，
還因杵聞。此與『承聽我法，因聲分別，內守幽閑，猶為影事』，亦何異乎？若非決
<頁 id="13p1560"/>
定破見捨見，破聞捨聞，亦不決定破心捨心，破識捨識。何則？若色變時，汝亦識其
色相遷變，汝識不遷，此與『手自開合、見無舒卷，聲自有無、聞非生滅』，又何異
乎？況經明示真心有體，又曰：『若離前塵有分別性，則真汝心』者哉！是知破唯破
其倒執緣影（緣影即是無體法塵，遍計所執名言起者，十法界法皆唯緣影）為自心相
，故曰：『若汝執吝分別覺觀所了知性（可見尚非能了知性）必為心者，此心即應離
諸一切色、香、味、觸諸塵事業別有全性』。然若執為畢竟破捨，亦是倒執。所謂無
在，所謂無體，亦是緣佛法音之影，仍與阿難執無著同。故曰：『我非敕汝執為非心
』。蓋果是真實能分別體本性者，必不自見有在、無在，自執是心、非心。譬若眼不
見眼，身不舉身。故文殊曰：『我真文殊，無是文殊，若有是者，則二文殊，然我今
日非無文殊，於中實無是非二相』。夫然，知損法財、滅功德，莫不由茲心意識；不
知獲神珠、入華屋，亦莫不由茲心意識，擔板漢耳！惑為決定唯是破者，誤由執般若
為破相，不知是顯具德圓融之第一義空也。要之，此顯如來藏一大科，章章皆是顯如
<頁 id="13p1561"/>
來藏。若能瞥悟如來藏者，方且見猶離見，見不能及，何有倒想之不銷乎！假立法門
分齊，則此是凡夫從世間世俗諦上所起我、法執，用遮門顯勝義勝義諦耳。此科分三
：
<段/>壬一、徵定（從阿難我今問汝，至願捨生死是也）。此有二意：一、徵知所依：
所依若真，則或增顯令明，或加勸進修耳；所依若妄，則須破顯。二、徵定其妄：阿
難既執目能觀見，必執緣影為心；故下文即喻討賊也。
<段/>壬二、破顯（從佛告阿難如汝所說、至與諸大眾默然自失是也）。此亦分二：
<段/>癸一、破處計以無在顯（文中破七處計心者是也）。約文尚有二層：一、佛令阿
難須知心目所在。二、如來逐破阿難計心所在。於第二層自有七段：一、計心在身內
，此屬世人常計。二、計心在身外。三、計心潛眼內。四、計心依竅藏，此屬被破轉
計。上四純是凡夫妄計。靈峰謂阿難此時，猶未獲須陀洹果，此言良是。蓋須陀洹已
入聖流，斷分別身見故。然愚法聲聞，雖得悟生空，而以生空是滅身心所證，不知即
<頁 id="13p1562"/>
心自性；分別法執，全同凡夫。故一問心所在，即指其胸，倘亦直心酬佛所問者乎。
五、計法塵合處有心。六、計根塵中間是心。七、計俱無所著為心。此三由引所聞聖
教謬計。聖教本皆入理悟門，若執名言所生塵影為自心相，非達心性，是故均無是處
。經文甚明，觀之可知。原佛所以徵問心之所在，逮計在處皆破斥者，欲令自悟凡有
在處可指陳者，唯是心所分別塵影，全不是心（正同下文、指皆是物不是見者之意）
。一念迴光，即得圓照法界之全性耳。又正問定計心在內，忽告阿難及諸大眾：『有
三摩提名大佛頂首楞嚴王具足萬行一門超出妙莊嚴路』，蓋有二意：一、是先許阿難
所請十方如來得成菩提法門，安慰其心。俾知今所說者，正是汝所請者，不生疑怖。
二、恐誤執佛唯破斥，俾知一路皆是全提此大法門，逼通身悟入耳。又此破緣影非心
，亦即斥能見是目；此示能見非目，已顯能見是心。故曰：『若眼能見，汝在室中門
能見否』？又曰：『汝所知心，為復內出，為從外入？若復內出，還見身中；若從外
來，先合見面』。 知此、則下文指見是心，就見顯性者，已全具乎此矣。
<頁 id="13p1563"/>
<段/>癸二、破倒執以無體顯（從爾時阿難在大眾中、至與諸大眾默然自失是也）：所
破倒執，即是文中執吝分別覺觀所了知性必為心也。上破七處無是，已明相想非心。
而此中更重與辨明生死根本元清淨體：乃問「以何為心」，欲令自悟前所推窮尋逐者
，乃攀緣心倒執之自性，實非是心，而即進悟識精元明之心體也。無如阿難全不覺知
，仍將可推可逐之緣氣以為心。佛不得已乃直為說破，此是從前塵虛妄相所生之想像
，決非汝心。汝認為心，實迷物為己、認賊為子耳。此段蓋結明上文、開出下文者。
而阿難猶故不悟所執塵影之非心，不能自薦真心，佛乃重與說明萬法皆以心為體性，
心果是真，決非無體。復取其倒執為心之塵影，明其離塵畢竟無體，使其頓銷倒想，
獲妙淨明心也。故曰：『欲令心入無生法忍』。惜哉！阿難僅得個默然自失耳。是知
此章在指阿難倒執為心之心，畢竟唯是塵影，無別自體；反顯出離前塵自有之真心也
。靈峰問答，於此甚有發明。有問：阿難自說『即能推者我將為心』，如何判其但認
所推？答：謂眾生顛倒，皆以所作能，若達能推之性，演若悟頭不狂走也。故曰阿難
<頁 id="13p1564"/>
雖以能推為心，實是所推影子，非真能推也。真能推者，雖是第六見分，而此見分便
不在內外中間，本離過絕非，如眼不見眼，何可舉似而曰：『即能推者我將為心』邪
？此非深明護法師「四分」之旨者，往往分疏不下。蓋見、相分起必同時，可推可緣
者皆相分，相分無能緣能推用，從相分之可推可緣，顯有見分能緣能推。而能推能緣
之見分，體即自證、證自證者，即如來藏心也。所謂『識精元明能生諸緣緣所遺者』
，此也。八識自體、謂之識精。八識自體所宗皆如來藏，謂之識精元明。從自證體起
見相分，謂之能生諸緣。見分但緣相分，不能反緣自體（轉識成智後則能緣之），故
自體所宗如來藏，是緣所遺者之菩提涅槃元清淨體。攀緣心，即自證所起見、相二分
，正同下文所喻眚見燈影。此尚染分依他所起，知是眚影，則了如幻，不起遍計倒執
。及乎執為自性（自性即是遍計執性所執實我實法別名），則取五陰以為身心，唯倒
執矣，如執眚所現影為實物者。故有無始生死，枉受輪轉。依此倒執修行無上菩提，
猶如煮沙成饌，終不能得。此之真妄二本，間不容髮，天地懸隔，祇差在毫釐耳。此
<頁 id="13p1565"/>
章面門光耀，佛界震動，開現合一，承聽本國者，表真心顯露，塵影銷融，本無差別
，亦無去來，體唯一如來藏心也。
<段/>壬三、結責（從佛告阿難、至不成聖果）：或謂九次第中滅受想定，已滅恆行心
所，唯本識存；正得緣所遺者，如何猶受轉論？蓋入此定，雖似寂滅現前，亦是功行
所致。在初未發妙觀察智（即是微密觀照之始覺智），離諸塵緣，無能分別真性，故
不明證心體；迷晦為空，昧成冥諦，如盲目人，雖入寶藏實不能見寶得寶也。縱住百
年，甯免窮苦。至聲聞人，因已成四念處生空觀智，得無學果，人執種現俱斷，故不
復招分段生死；而有法執取此晦昧寂滅以為涅槃，故不明見心寶，圓發神用。外道定
功亦能至此，以其初無生空觀智，人執現行雖已不起，人執種子完全潛伏在本識中。
認為冥諦，取為涅槃。所謂『月巢鶴作千年夢，雪屋人迷一色功』者也。菩薩初悟，
便能發始覺智，開心寶藏，貴不離諸緣而忽然忘緣，悟入緣所遺者。不用定中獨頭意
識悟入，而用前五根識同時現量明了意識悟入。故能明了湛然，根根塵塵皆如來藏妙
<頁 id="13p1566"/>
真如性，不動周圓，洞十方剎。祇重「從緣薦入，不重就體消停」，此也。雖已悟入
，然猶未能親用，莫敵生死業力，故須修妙禪那，入圓通門；直至透過寂滅現前境界
，始確發菩薩真信心，入流成正覺耳。前示二種根本，生死本是用攀緣心倒執所緣為
自性者；菩提本是能生諸緣而又為緣所不及者。二者皆依緣顯（緣即下文所云見精見
緣）。緣是依他起性，執自性者是遍計執，緣不及者是圓成實。不先明悟圓成實性，
緣其有為功用所發定境以為真實，正是用攀緣心執為自性者耳。此又可與下文『如是
乃至分別都無，非色非空，拘舍離等昧為冥諦，離諸法緣無分別性』參觀。蓋非不許
其「無分別」，正以其無離緣真分別性（離緣真分別性即是妙觀察智、真智，亦曰無
分別智），故流為空散消沉金石土木也。
<段/>辛二、就見精表顯如來藏（從阿難聞已重復悲淚、至二卷及至群塞亦復如是是也
）：此當略明本經所云見性（通指聞、嗅、嘗、覺、知性）、見精（通指聞、嗅、嘗
、覺、知精）、眼根（通指耳、鼻、舌、身、意根）三種不同。見性是指『見猶離見
<頁 id="13p1567"/>
、見不能及』之自證體、證自證心，即識精圓明如來藏心也。見精是指自證體上之親
見分，未執所緣為自性者，所謂『於妙圓中黏湛發見，見精映色』是也。眼根是指色
雜妄想、想相為身、根塵色三已和合者。所謂『結色成根，根元目為清淨四大，因名
眼體（此是勝義根）；如葡萄朵浮根四塵』（此是浮塵根）是也（流逸奔色一句、是
總指見精依眼根所發染用）。故六精是六根所元依之一精明，六根是六精所分成之六
和合。依六和合根顯然差別，故有功德優劣可論；依一精明體自無間隔，特其發用依
託六和合根，故對六和合根以說六耳（意根餘部或指末那、或指等無間識，故是心法
。本經則指無始所積前塵影子，故亦目為清淨四大。浮根四塵而是色法，然決非指肉
團心也）。黏性發精，精發結成六和合根，即是分段有漏五陰。舉根必兼識、塵，舉
識舉塵亦然。根、塵、識三，約義可分，約法必不能釐然各離也。在圓通章，正須不
離陰境而反聞聞自性，故於見性、見精、眼根、通稱曰根；而言『唯汝六根更無他物
』。而在此章、唯在顯即見之性是如來藏心，見精且是所就非是所顯，而眼根等尚非
<頁 id="13p1568"/>
所就而是所破；故曰「是心非眼」，況以根為所顯所取乎哉！然則謂之顯見，已屬誤
謬，何堪為前是決定捨識，此是決定取根邪？
<段/>更就六根、六精以析言之：六根唯是色法，雖是第八之親相分（法塵影子之意根
、其種子亦第八所緣之相分種子），具有攝為自體、持令不散、領以為境、令生覺受
四義，介乎知無知間；要屬第八所緣性境（第六緣之則為有質獨影境），但是發見勝
增上緣（較燈能顯色稍優勝耳），無能緣用，非是真能見者。六精唯是心法，正是見
分、真能見者。自體本來離所緣相，即是識精。親證識精，即是圓明如來藏心。約一
識門言之（一識門有三種：一是唯一意識，二是唯一末那，三是唯一黎耶。此依楞伽
約唯一黎耶言，即唯識觀攝末歸本門）：則是第八之親見分，唯無覆無記性。然根本
識深細難知，須約八識門言（即唯識觀隱劣顯勝門），則是前五及第六明了之現量。
此六現量唯緣性境，得境自相，不帶名言。唯一剎那，不落時量，亦無長短、方圓、
一多、遠近、前後、始終、內外、大小、高低、上下、同異、彼此、輕重、深淺等分
<頁 id="13p1569"/>
位假。未起意識比量，則不迷能見是眼根，所見是情物、無情物，從何以立大小而觀
大小？尚無有頭（頭亦名言種類所起），何有頭自動搖？尚無有手，何有手自開合？
一剎那際逼塞虛空，法法不相到故，故得漭蕩無涯，即同如來身心圓明，不動道場，
一毛端遍能含受十方國土也。而在六識現量，既無識類差別可言，則八識門亦同一識
門耳。頭自動搖，見無動搖；境自大小，見無大小。且就唯識觀捨濫留純門言：就捨
濫留純門得論心所，則六精是前六遍行觸、受二位（觸受頗同近人所云感覺、直覺）
，未入想位、思位，故不共餘諸心所轉。以別境不定善染等心所，皆入想、思位後分
故。佛頂文句指受陰為七大中之見大者，意亦同此。又觸、受位，向來不與定、慧相
應，是故背覺合塵，喪本受淪本覺全成不覺。一與定慧相應，則不覺即成始覺也。
<段/>然則本經所云六精，即唯識之八識，明矣。而本經六精、六識之義界，復何分乎
？一、祇約心王論：可前五識及第六明了現量為六精，如曰『但如鏡中無別分析』是
也。第六明了或亂意識，與前五識同緣五塵之比非量，為前五識，如曰『汝識於中次
<頁 id="13p1570"/>
第標指』是也。云何非量？若錯指舍利弗為須菩提是也。第六定中、散位、夢中三獨
頭識，則為意識。亦可定中獨頭亦屬意精。二、約心所論：則可前六觸、受心為六精
，入思、想心後為六識。以前五本依第六為分別依而起，其思、想位必有第六之似現
量或比非量同轉，故亦有善染等心差別也。本經為立根門圓通，故以六精攝屬六根，
而祇斥緣名相境比非量意識為六識耳。然在此章，方深顯如來藏，見性、見精，猶釐
然有第一月第二月之別。真見性中，見精猶同空華，況且緣之眼根也哉！故謂是就見
精表顯，亦據表門偏勝言之。此章及下二章，正同唯識論就世間勝義諦、立三能變識
以顯唯識性也。但彼論為破世俗我法執，三能變識亦屬所顯；次乃顯道理勝義諦，次
乃顯勝義勝義諦，次乃顯證得勝義諦。本章則世間勝義諦唯是所就，就之以直顯具德
圓融勝義勝義諦，故同中復有不同耳。此又分二：
<段/>壬一、躡前重請，得蒙建大法幢（至得清淨眼是）：法幢一作標幟，令識歸向，
一顯高勝，令知依投，正是開解成信意耳。此章是就見精表顯如來藏之別序，亦可通
<頁 id="13p1571"/>
序七大章終。「獲妙微密性淨明心」云者，妙微密、即妙奢摩它微密觀照，蓋即開其
道眼，令得悟如來藏寂常性淨明心者也。阿難至七大終，方悟此章佛所許耳。
<段/>壬二、躡前逐問，專為辨明見性（從阿難汝先答我見光明拳起是也）：經文自列
為十三段，束五六段為一，八九段為一，十段十一段為一，則成十意：
<段/>一、借盲有心而燈同眼，直指見性是心非眼：蓋盲者眼雖失而心固存，見是心故
，故非無見（近有盲啞學校能令盲童亦能識字，正以有心見故），此以盲有見而驗知
見是心也。燈雖顯色，非見誰知？眼猶燈故，故眼非見。此以燈非見，而進證見非眼
也（案墨翟亦嘗曰：智以目見而目以火見，不當以目見，若以火）。唯因見元是心，
故知見實非眼。唯悟見元非眼，乃知見實是心。上是本意，特得下喻乃彌顯耳（執眼
為見正同執身為我，實則世人亦不決定執身為我，身特較親之我所有物耳。觀之我慢
不屈而戕身自盡者可以知矣。以身非我，況眼不見，不既較然明已）。然阿難猶未悟
見是心，悟心非局色身之內也，故有下文重重疑惑。或謂此雖指見是心，唯遮眼根而
<頁 id="13p1572"/>
表見精，何遽指是顯見性哉？不知經文明曰：『如是見性，是心非眼』，孰云但表見
精？蓋見精雖正是能見，然託十緣而生，故非妙圓而是黏湛所發。唯本心體，是能生
諸緣而不從諸緣生者，故盲無根緣、暗無明緣而心見成也。證以四卷『緣見因明，暗
成無見（此說染分見精），不明自發，則諸暗相永不能昏，根塵即銷，云何覺明不成
圓妙（此說契見性者淨分見精）』，則此章是顯見性也，明矣。
<段/>二、借客不住而塵搖動，現驗見性常住無動：言現驗者，一、是憍陳親說本悟，
從鹿園現驗乎客塵不住搖動，非主非空，遠離客塵成阿羅漢。一、是世尊屈指飛光，
令阿難現驗乎見性常住無動，即主即空，直顯見性本如來藏。夫然，動唯客塵，非汝
身境，汝奈何顛倒行事，認客塵以為自己，遺失真性，棄常寂而取流轉哉？但憍陳是
悟生空真如為主空，未悟客塵亦是唯心所現，似有客塵可除，主空可證。如來正意則
明生滅、去來本如來藏，性真常中求於去來、迷悟、生死了無所得者也。依下章敘阿
難大眾開悟，似乎已悟，實則取境為心，猶然倒見。蓋是緣佛法音，想成眼前一段昭
<頁 id="13p1573"/>
昭靈靈光景，恍若萬物自於此一段光景中生滅；與此一段光景，了無交涉。此種依通
境界，最易淆人，不知其仍是緣塵分別影事也。是故聞說心同虛空，若存虛空之量，
則此虛空依然與己為對為緣。說本經者，有教人守此光景以為守於真常者，而不悟守
冰雹為明珠，終歸烏有也。阿難能真悟者，當下心精遍圓，含裹十方，豈猶迷色身為
自己，惑心性局色身，問「我今身心復是何物」哉？然幸阿難終不取此為真，故卒開
真悟也。
<段/>三、借色身變而觀河之見無改，顯見性一向不生不滅：文曰：『而此見精性未曾
皺』。蓋見精從緣發，精神昏昧，見亦昏昧，可有童耄之別；而見性則雖盲暗亦無改
，故決不隨色身而斷滅也。匿王恆河之喻，且就匿王老而明了之見，恒河水常充盈之
境，借此不變令彼易知有不變耶？蓋見性唯能自悟，無由說示人，亦無由指示人，所
以就見精顯表也。古禪德曰：『在眼曰見，乃至在意曰知，識得名為佛性，不說祇弄
精魂』。匿王雖信身後捨生趣生，暫除斷見，亦弄精魂而已。然知身後不滅，實進德
<頁 id="13p1574"/>
修業之大本，故匿王與大眾踴躍歡喜，得未曾有。譬人一息僅存，百事灰心，忽服金
丹，延年千紀，則自然能存遠慮也。或問：既一向是不生不滅，何又捨生趣生？答曰
：正因不生不滅，是故有捨有趣。蓋一捨一趣是生滅，常捨常趣非生滅也。又問：豈
阿難亦猶存斷見，不然此章與本經當機何干耶？答曰：阿難默念無始遺失本心，今日
方悟，似認真心妄心截然二物，可以失此得彼，失彼得此；故願顯出現前身心真妄虛
實、生滅與不生滅。今明即妄身中亦向不生不滅，正破其計。故下文問：『若此見聞
必不生滅，云何世尊名我等輩遺失真性』？蓋未悟如來前責遺失真性，特以其迷而不
知假說遺失耳。
<段/>四、借首尾換而隨臂之手無失，顯見性從來不增不減：世間人說垂手為倒，豎臂
為正，雖說正說倒哉，臂手何曾得失？雖無得無失哉，正倒豈無分別？隨順世間言說
分別，以如來悟色心諸緣及心所使諸所緣法，惟是妙明真心所現。故曰：如來為正遍
知。以汝等迷圓妙明心，晦空結色，色雜妄想、想相為身、惑為心性局色身內，故號
<頁 id="13p1575"/>
汝等為性顛倒。汝雖如棄澄清大海，認一浮漚為窮瀛渤，而汝真精妙心寶明妙性，豈
真為汝局在色身內哉？知汝等雖迷而不減，則知如來雖悟而不增也。汝真妙心本來圓
遍，棄悟認迷，實為倍迷，豈非同於垂手，世人皆說為倒！故如來憐愍，亦說汝為顛
倒行事，遺失真性耳。阿難初見動搖身外恍有不動搖性，計為真性實在身外，是故如
來名我遺失。次聞生滅身中指出不生滅性，計為真性既在身中，如何如來說我遺失？
其迷根在局定色身，執了知心實在身內，故聞佛說皆變成所緣境。下章所謂『此法亦
緣，非得法性』是也。此章正為抉破迷根，然阿難尚不能放捨想相，直至七大章終，
方從本圓心海回觀色相同一漚耳。
<段/>五、借塵象可還可擇，見精無還無擇，而顯見性汝真：阿難承佛前言，色身空界
，咸是妙明真心中物，乃又想像真心為在身外，充滿常住。故曰：『現以緣心，允所
瞻仰，徒獲此心，未敢認為本元心地』。佛知其仍認取緣塵分別影像，起此倒執，不
惟不知心性，亦不知塵影。取塵影為心性故，且復不知心性、塵影之別，謂心性同對
<頁 id="13p1576"/>
境可瞻仰故，故以觀指為月破之（蓋心決無現像可觀，雖近人曰心理學者亦能知之，
唯彼雖不落五塵境而尚落於法塵境耳。靈峰於此有答問曰：一切法、色名盡之，眼、
耳、鼻、舌、身、色、聲、香、味、觸、法皆色也，受、想、行、識皆名也。名者但
有名字無色相也，是故八心王、五十一心所，其相分皆色也，其見分皆名也。經云：
『妄有緣氣於中積聚假名為心』。見分唯有名如何可稱為氣可積聚於中耶？緣氣積聚
則一件物，一件物則是相分。唯識云：相分理無能緣用故。阿難認為能緣，亦如認目
有見，浮塵目必不能見，緣影心必不能聽。故破云：尚以緣心聽法。正謂緣心是緣氣
，亦名風大，決無聽法功能，尚誤為能聽法邪？此從我法音為緣，起於法音影子，非
得我所指心性也。發明最為透闢）。汝所獲心，既承法音而現，則可還之法音。法音
若變，汝心亦變，法音若滅，汝心亦滅，故離緣塵畢竟無有。同乎明因日有，故明還
日，日不在時，明即滅無。諸可還者，自然非汝。故汝承法音而獲之心性，正汝心性
之客，實非真汝心性。然汝見精，雖汝自證心上見分，未是自證心體，固全在乎汝邊
<頁 id="13p1577"/>
。故法音滅非不聞餘，故明曜滅非不見餘。既不令汝有可歸還，則見精之元明，非真
汝心而何！顧阿難猶認見性在身外，謂雖見性無物可還，而實在我身外，從何可知是
我之真性邪？佛乃令其遍觀一切物象，種種差殊，咸物非汝。然同是汝見精所矚，汝
能見精了無差殊之相，可同物象指陳，則此見精本妙真明，如何可云同乎物象，可有
見邪？汝之見性，若是現前一可見物，則吾見性應亦現前一可見物。汝既見汝見性，
可同物象指陳，亦應見吾見性，可同物象指陳。汝既不能見吾見性，則汝見性亦決不
同物象可見，明矣。汝見既非物象，現又明明周遍矚照，不同龜毛、兔角，則此非物
象而又周遍之見性，非汝真性而何？性汝不真，取我求實，所謂『吾語非密，密在汝
邊』者也。此章兩段經文，皆先明塵象有物體可還，殊形可擇；次明見精無物體可還
，無殊形可擇。次乃就見精之無可還、無可擇，而顯見性確是自心，以破其以見性為
前境之倒想者也。
<段/>六、借器界局方局量，見精超方超量，而顯見性自在：承上章，阿難已認見性必
<頁 id="13p1578"/>
不離我身；然又恍若見性隨我身之居處而異其量，則疑見有舒縮，違前圓滿常住。故
佛以器界有方圓、大小，見精隨之應量發現，而非見精自有方所、限量，以顯見性自
在無礙。蓋器界亦消歸本如來藏妙真如性，則見性不循器界自發，器界胥隨見性而轉
矣。
<段/>七、就見精非是物、非非物，顯見性一真絕待：承上番番破除阿難倒想，至此阿
難乃將倒想完全呈露，意曰：我承佛言所見真性，乃是現出在我面前之物，若此物必
我真性者，我今實有了別真心，豈反非是我耶？且此現我面前之物，但能由我身心分
別，彼了不能分別我之身心；抑使彼能分別我之身心，不反同物能見我邪？此正所謂
認色身為自己（迷物為己），迷心性局色身（迷己為物），用局身之妄想，緣法音之
塵影，取為佛所開示之真性也。此一迷根不拔，漆桶不破，縱見覺緣遍滿十方，湛然
常住，性非生滅，誠與外道所說真我無差別也。故知下章阿難亦未悟耳。此章佛以汝
既說此見性是現前物，必可指陳，就現前物汝且指出何者是見。阿難到此，有手無可
<頁 id="13p1579"/>
用處。乃曰：『指皆是物無是見者』。佛既印可，恐其遁現象之見而轉取空亡之見（
此若今之談心理者、專取獨頭意識所緣之法塵也），故令就現象中發明無非見者，亦
同印可。於是大眾莫不惶悚，蓋見相分起必同時，纔知是相，必已有見，纔知有見，
必已是相。約義可別：一是心法、一是色法，一是能緣、一是所緣。約用難離：以心
法故遂現色法，以色法故遂顯心法。約體無二：同一自證體上起故。惟諸如來及大菩
薩，於其自住三摩地中，證自證體，親證真如，觀見相分（見與見緣）幻現如夢，宇
宙萬物、斷常諸法（并所想相），同虛空華，本無所有。而見相分，全是識精元明妙
菩提體，純一真實，何有彼此是非對待！如真文殊，實無是非二相；但一月真，自無
是月、非月。是故因隨妄想有是非是，若契真覺無是非是。
<段/>八、就見精非自然、非因緣，顯見性離相即法：阿難住倒想中執取名相，聞說一
真常住，以謂是撥色心法別指一自然體而言者。佛意既別有一自然之體，必可甄擇提
出。故令就見精中，指出見精以何為自，既指不出，自然義壞。意謂佛本常說因緣，
<頁 id="13p1580"/>
因緣之義必成，故又轉計因緣。佛乃復令於見精中，指出見精決定因何緣何而有。但
此非謂自然、因緣之語有過，特阿難所取者，是世間人遍計我法執性（世間學者大都
如是），尚是小乘所破，況可擬議真菩提心（楞伽、佛亦對外道說因緣、自然皆是世
論，蓋亦破外道遍計法執也）？是以斥曰：精覺妙明『無非不非，無是非是，離一切
相（見緣想相猶虛空華，本無所有）即一切法（此見及緣、元是菩提妙淨明體），汝
今云何於中措心，以諸世間戲論名相而得分別』？阿難復執佛所常說生眼識之因緣名
義，不知佛說因緣，正明世俗諦法無性。世諦法無性故，性唯真性。今正直顯第一義
性，如何更執世俗諦法諸因緣相？故復就明暗、空塞，明皆非見精，而即進明妙見性
中黏發見精之時，見精早已非是見性。見性本淨元真，猶離見精之妄，為帶妄之見精
所不能及；何況見精所緣、倒想所取諸因緣自然及和合相哉？此及離一切相之義。而
見精、見緣，皆妙見性中黏發，所以體即本妙見性，則是即一切法義也。阿難纏繞世
諦因緣，故戒以無得疲怠妙菩提耳。（或謂前之八章、但是顯帶妄真，下章方是出離
<頁 id="13p1581"/>
妄真。不知『色心諸緣及心所使諸所法緣，唯心所現』；『於其自住三摩地中，見與
見緣並所想相如虛空華，本無所有』；與下章淨目喻真覺，眚影喻妄見及妄見所緣，
有何別乎？特阿難重重不悟，佛所示真性轉執轉遠，乃將見猶離見，鞭辟向裏一句，
與說明見精一向是所就非所顯耳。何嘗要其認取帶妄真邪？若謂眾生離帶妄真無可顯
者，下章阿難豈已成佛菩薩，乃可為出離妄真邪？須知初心正須直徹真源，絲毫不容
黏帶，而後乃能觀帶妄真如夢幻耳！所謂『非不見真如，而能了諸行皆如幻事等，雖
有而非真』也。是故本經前之三卷，章章唯是直顯如來藏心。謂前八章但是顯帶妄真
之見精者，亦猶阿難於動搖頭外見個不動搖光景，取著難捨而已。不知守此，不唯不
悟見性，亦復不悟見精，祇緣一法塵所生影子耳）。
<段/>九、就見精剖出同分妄見、別業妄見，顯見性是本覺明心：以見性是本覺明心，
是故生佛無二。以見精循染淨業現，是故眾生背覺合塵，見唯妄見；諸佛背塵合覺，
見唯真見。然則見性猶非見精，明矣。因緣自然和合不知合相，世人特在眚燈所現影
<頁 id="13p1582"/>
上生計度耳。眾生若能遠離虛妄業緣，斯亦同諸佛背塵合覺矣。此章標『將欲敷演大
陀羅尼諸三摩提妙修行路』者，以如來憐愍阿難及大眾，從此一請不待重問，即廣會
法相顯如來藏也。因知阿難向來多聞，非與說盡不能悟也。同分妄見，是眾生同業所
感共見者（或盡十方有漏國土、或一世界、或一洲渚、或一村落皆得論同）。別業妄
見，是一人別業所感獨見者（或一世界、或一洲渚、或一國土、或一村落皆得論別）
。餘并可知。
<段/>十、就見精重明非和合生、非不和合，顯見性唯離言自證：和合之與因緣，事不
相離，義還有異。蓋因緣是所由和合不和合者，和合不和合是因緣之所致者。故成相
、壞相屬因緣，總相、別相屬和合不和合（總相亦即共相、別相亦即自相）。前非因
緣，已略兼非，今更就餘陣摧之耳。既雙非和合不和合，不復更著一語，豈非以言遣
言，遣至無遣，言語道斷，心行處滅，顯見心唯可離言自證邪！
<段/>此科雖曰專為辨明見性，亦就偏勝相假定分齊耳。據實，一曰：『云何汝今以動
<頁 id="13p1583"/>
為身，以動為境，從始洎終，念念生滅，遺失真性，顛倒行事，性心失真，認物為己
，輪迴是中自取流轉』！再曰：『色心諸緣及心所使，諸所緣法，唯心所現；汝身汝
心，皆是妙明真精妙心中所現物。云何汝等遺失本妙圓妙明心寶明真性！認悟中迷，
晦昧為空，空晦暗中結暗為色，色雜妄想，想相為身，聚緣內搖，趣外奔逸，昏擾擾
相以為心性！一迷為心，決定惑為色身之內，不知色身外洎山河虛空大地，咸是妙明
真心中物』。再曰：『一切眾生從無始來，迷己為物，失於本心，為物所轉，故於是
中觀大觀小。若能轉物，則同如來身心圓明，不動道場，於一毛端遍能含受十方國土
』。再曰：『十方如來諸大菩薩，於其自住三摩地中，見與見緣兼所想相，如虛空華
，本無所有。此見及緣，元是菩提妙淨明體』。再曰：『娑婆世界并洎十方諸有漏土
及諸眾生，同是覺明無漏妙心。見聞覺知，虛妄病緣，和合妄生，和合妄死，若能遠
離諸和合緣及不和合，則復滅除諸生死因；圓滿菩提不生滅性，清淨本心本覺常住』
。不唯下卷泯會法相、融研物體以顯如來藏者，包該已盡；即四卷約四諦以顯如來藏
<頁 id="13p1584"/>
者。亦囊括無遺矣。密意了義，佛不能傳，在聞熏之士超然自悟耳。
<段/>辛三、會法相泯顯如來藏（從阿難汝猶未明一切浮塵諸幻化相、至十八界章盡是
也）：文中五陰、六入、十二處、十八界，一一明其但有名字，虛妄無實（實即名之
所詮，猶近人所云名之義界也）。既無實，則從誰立生（生即近世所云因果律）？不
應空華結成空果，不應空果開放空華；故汝謂必因緣生者，非也。既無實，則從誰立
性（性即近人所云物之本質）？不應兔角先是龜毛，不應龜毛今成兔角；故汝謂有自
然性者，非也。夫然，故此諸浮塵幻化相，當處緣會妄現生相，假名曰生；當處緣散
妄現滅相，假名曰滅。畢竟無實、無生、無性，而其實性乃真本不生滅如來藏妙真如
性也。初云：『一切浮塵諸幻化相，當處出生，隨處滅盡，幻妄稱相，其性真為妙覺
明體』：是指陰、入、處、界別別自相。此正破小乘人法執，令悟入法空真如也。以
彼執此諸法以為實有，由貪、瞋、癡等惑業因緣而和合之，能成有情眾生及無情器界
故。由戒、定、慧，滅除貪、瞋、癡等惑業因緣，則不與此諸法和合得解脫故。今明
<頁 id="13p1585"/>
此等諸法，唯識（識即能分別體）變現，剎那生滅，實無少法能到少法。識亦如幻，
識之實性即妙真如，攝相歸性，真為妙覺明體。故此等諸法，非因緣生，無自然性也
。佛告富樓那曰：『汝但不隨分別，狂性自歇，歇即菩提』也（或問：四陰、意根、
六識、皆是心法，如何亦說是浮塵相？答曰：體雖心法，唯自證知。若從聖教尋名取
義，緣其義相以為心識，亦法塵攝，已屬所緣之相分故）。次云：『如是乃至五陰、
六入，從十二處至十八界，因緣和合虛妄有生，因緣別離虛妄名滅，殊不能知生滅、
去來，本如來藏常住妙明不動周圓妙真如性，性真常中，求於去來、悟迷、生死了無
所得』！是指陰、入、界、處諸法，和合成者及不和合，其和合即眾生生長、器界成
住，不和合即眾生老死、器界壞空。如是乃至者，如是乃至此等諸法和合及不和合也
。就眾生中又分悟迷，迷有生死，悟無生死。此等諸法，既唯虛妄，何有乎和合、別
離？此等諸法，和合、別離既皆虛妄，何有乎迷有生死，悟無生死？此等諸法，既皆
本如來藏常住妙明不動周圓妙真如性，何有乎去來、悟迷、生死可得哉？故去來、迷
<頁 id="13p1586"/>
悟、生死，非因緣生，無自然性也。此則以法空故，生即無生，常住涅槃，恆現生死
，一切眾生皆菩提相。盡破凡外、權小之執，令眾生頓悟二空，入如來藏妙真如性也
。
<段/>案：此皆由阿難執著因緣、自然之說，分別計度，戲論無已，佛知非盡將其所聞
持者，快刀亂絲，一斬齊絕，不能令其計度心息，故取諸法悉與一翻案也。陰、處、
界三，攝諸世間法盡。陰者蓋覆，亦譯曰蘊。蘊者積聚，積聚諸虛偽相，蓋覆真性，
令不明故。處亦曰入，六根是六塵所入處，六塵是六根所入處，各有處故，對相吸故
。界者性分，亦即義界，各有定分，性不同故。陰但有五，一色，四心。處有十二，
十一色法，一是心法。界有十八，十一色法，七是心法。此皆約義不同，開合有異，
法之自身，無多少也。教中常義如是。本經別意，另立六入。六入正指六根而說（此
中意根似專指末那識，若約六入亦攝法遍。五根兼攝五塵、五識，意根兼攝法塵、意
識及賴耶識），十二處偏據六塵說，十八界偏據六識說。細觀經文可知。
<頁 id="13p1587"/>
<段/>此章文相層次：壬一、承前總示陰、入、處、界本如來藏；壬二、次第別明陰、
入、處、界本如來藏，此即為四：癸一、五陰，癸二、六入，癸三、十二處，癸四、
十八界。此四章首，又各有一冠語，總徵何故是如來藏妙真如性。下乃別列五陰為五
，六入為六，十二處為六，十八界為六，共成二十三章，文義則大同也。
<段/>辛四、出法體融顯如來藏（從阿難白佛言、終識大章是也）：一切諸法，皆以色
、心為體。上章陰、入、處、界，是就因緣和合所起之現相說。現相者何？即有情、
無情物是也。但色陰者、是無情物（此中又分氣物、礦物、植物。約根本論亦許有識
，是識變故；亦許有情，本如來藏心故）；具五陰者，是有情物（從蟲蟻至人、佛皆
是）。入、處、界三，可以類推。情、無情物，皆已現成和合行相。就其現有和合行
相，別之為色、為香、為意、為身；是故色或山色、雲色，香或草香、獸香，身或鳥
身、人身，意或自意、他意，咸若繫屬一和合行相物言者（此所謂物，本唯有名，除
十八界等法，其實空無所有，故小乘得悟生空也。但世俗則都惑之為物我，故有分段
<頁 id="13p1588"/>
形相、成住壞空、生老病死）。設此和合行相，因緣散離而滅，何眼、耳等之有？正
唯地、水、火、風而已。是故此章是就因緣散離所歸之本相說。（此謂世論如是，非
聖教道理也。據實五識但緣五塵，除色、聲、香、味、觸，何處更有四大可得）？小
乘多言四大，亦或執為實法（即是有自然性，此同近人所執原質、原力）；謂是由業
緣力，集現宇宙種種形物（人物等總相，眼、耳等別相）之變化體。此變化體，不從
業緣集現，是本然性。故因緣力謝時，還歸四大。阿難或聞佛於小乘會中作如是說，
故今聞佛俱非因緣自然，疑現前世間諸形物既現是有，若非因緣和合變生，應同四大
自然本有。且和合變生者，必依四大以為本質，如佛今說，既違先前自語，復違世間
現量（此似現量非真現量，其實乃是非量，屬意識所緣之似帶質境），似乎成戲論矣
。不知佛昔是隨世俗言說（印度舊有論師執四大為萬物本體，若今質力學者），令小
乘人易悟身空──但是業緣和合四大為身──了知現身即空，非教更執四大為自然性
，亦非教之滅因緣和合身，取自然性。而小乘見道者，亦決不執四大為自然性，取證
<頁 id="13p1589"/>
此自然性。唯析空觀聲聞、緣覺，或不知五蘊、四大如幻、如化，本空無性，厭離以
求解脫則有之。而聲聞未見道者，聞此、或轉執四大是自然耳。由是觀之，阿難此時
真未得須陀洹果也。故佛責曰：『汝求無上菩提，為示第一義諦，如何復將世間戲論
妄想因緣而自纏繞』？據實、此四大等皆是識心分別（染依他性，所謂幻妄）、計度
（遍計執性，所謂倒妄），但有言說，都無實義（了無可由因緣集起之定實性、及有
定實之自體本然性）。何者？假此四大各各體非和合，有定實之自然性者，則必不能
互相雜和，變現世間形物。例如頑虛不能與諸瓦礫和合，變現牛馬（此亦如執無方分
原質者，既無方分、則無聲、香、色、味、觸等可得，既唯是無，憑何說是原質？縱
使強執此無以為原質，既唯是無，無不能有，如何可是變化宇宙現有形物原質？故所
執無方分原質，除識心分別計度言說外，都無實義）。夫然，四大自然義成，則不能
因緣和合成世間種種變化。若因緣和合成世間種種變化，四大何有自然性哉？故亦本
非因緣，非自然性。假此四大相雜和合，則即同於因緣和合諸浮塵變化相。如遇冷增
<頁 id="13p1590"/>
熱減因緣，由水成冰，冰始水終，冷生水滅，不得云水是自然性法，冰是因緣生法；
若遇寒減熱增因緣，冰還成水故。如遇煖增寒減因緣，由冰成水、水始冰終，水生冰
滅，不得云水是因緣生法，冰是自然性法；若遇熱減冷增因緣，水還成冰故。
<段/>此中如水成冰、冰還成水二語，說本經諸師、皆作真如隨緣不變、不變隨緣會，
義皆非是！何則？若謂真如隨染緣成九界，如水成冰，則以真如喻水，九界喻冰；真
如隨淨緣成佛界，如冰成水。又以真如喻冰，佛界喻水。水相非不變成冰相，冰相非
不變成水相，指何為不變耶？若謂以真如喻溼性，水喻佛界，冰喻九界，雖隨染淨緣
成九界、佛界，如溼性不變者，則如水成冰、便墮佛界有終，九界有始。亦不得云此
是即佛界之九界，即佛界之九界、如即水中具有冰性，非若水已凝成冰故。況此二語
，意即含如冰成水，水還成冰；則水還成冰，亦墮涅槃有終、生死有始。亦不得云此
是即生死之涅槃，即生死之涅槃、如即冰中具有水性，非已由冰泮成水故。未悟此喻
本是承上四大與諸世間種種變化對論。非佛界九界對論也。立比量云：若許四大亦和
<頁 id="13p1591"/>
合者，應與世間種種變化始終相成、生滅相續（宗）；同是和合性故（因）；如水成
冰、冰還成水，如冰成水、水還成冰（喻）。
<段/>然則眾生業熟因緣，萬物虛妄始生，四大虛妄終滅；眾生業謝因緣，萬物虛妄終
滅，四大虛妄始生。四大之與萬象，始統相成，生滅相續。生死死生，生生死死，譬
旋火輪，未得休息。寧有端委可尋、本末可定，而曰：四大是變化本質、自然性法，
萬物是變化現象、因緣生法哉（此亦如執有方分原質者，既有方分，則有色、聲、香
、味、觸等可得，即同宇宙現象形物，如何獨說此是原質？此若原質，萬象即應皆是
原質，對誰非原質而說此為原質邪？原質既與非原質同，故此所執原質、除識心分別
計度言說外，都無實義）！且夫四大既同諸浮塵變化相，則亦當處出生，隨處滅盡，
幻妄稱相，其性真為妙覺明體，本非因緣，非自然性，何須於此更致疑乎！然阿難雖
依小乘教，祇疑四大，佛則直從大乘了義教說，故曰：『亦令當來修大乘者通達實相
』。實相者，離一切相即一切法之如來藏也。而大乘教多標六大，本經加立根大（根
<頁 id="13p1592"/>
大實非指六根，而是指發現六根門頭之精明，依本精每稱見精、聞精等，應名精大，
然名詞不雅馴。據實應云覺大，經文首標見覺，例推應知，得云聞覺、嗅覺、嘗覺、
觸覺、知覺。此與近人心理學上名詞，亦甚符契。又復凡夫迷此現量，一向住在比、
非量中，種種取著，不知全依現量而起，名曰背覺合塵，義亦符契。然或以覺為觸覺
專名；亦多專舉覺與迷對；又復覺者但一精明，似不更論見、聞、嘗等；有此淆訛，
故今但稱根大。雖名根大，實是依根之覺，寄名根大。例如依眼之識名為眼識，識實
非眼。可知此大精覺，亦復非根。經文雖云「如一見根」，乃詮見之根元，非詮眼根
。若眼根向前則背後，豈云見周法界？又此六精本一精明，一精明即阿賴耶識。阿賴
耶識必以末那識為共依，是故此大即攝七八兩識。既知根大、是指精覺，可知識大唯
指第六明了亂意之比、非量及獨頭意識矣。大概言之，此中根大、是愚夫位中根本無
分別智；識大、是愚夫位中後得正分別智。諸佛背塵合覺，故證根本智而成正分別智
；異生背覺合塵，故迷根本智而成妄分別智。又此根大，亦是愚夫無明，一向不與現
<頁 id="13p1593"/>
量相應，於真現量極晦昧故；一與此真現量相應，便得十方虛空頓時消殞。何者？真
現量中，無名言種類分位假法故）。加立根大，自是本經別意：一、為重根門圓通，
攝一精歸六根故。二、為立念佛圓通，攝六根歸一覺故。然此七大，前之四大是諸色
法共依；空大是諸不相應行分位假法共依（或指空是色法，不知此所云空，非指眼識
所緣空一顯色，是指可容受往來之空間。空有間故，亦即是方、是處、是界、是域。
依此則有外表形相發現，所謂點、線、面、積，方、絃、邊、角。據此表現形相，則
有名句文等施設，曰天、曰地、曰人、曰物。則有彼此定異，則有彼此相應，則有和
合不和合性，則有各各命根不同，則有眾同分、異生性、無想報、滅盡定，則有東、
西、南、北，則有一、二、三、多。既有表現形相，則有限量可定，則有變動可觀，
則有生、住、異、滅，則有往古、來今，則有遲速次第，則有流轉得失。此正同乎近
人所云宇宙，宇者界也、處也，宙者世也、時也，故亦即是世界。此雖亦攝屬法塵，
然是意識不共五識所施行之心色分位，唯有名理，是名非色，故是行蘊而非色蘊。又
<頁 id="13p1594"/>
非能緣，故亦不是心心所法。若悟置器觀空，空有方圓，除器觀空，空無方圓。則此
空間即成無邊不動虛空，具遍常義。遍故，非內外中，無往無來；常故，非過未今，
不生不滅）；根大、識大，是諸心心所法共依。此七所以咸名大者（此之六大亦名六
界，界者因分，今從大釋），相、體（亦即種子）、性三，皆許遍一切時處故。
<段/>何為大相？地（綜攝金石土木及諸固質）、水（攝諸液質）、火（攝諸光熱）、
風（攝諸聲力）、空間、見精（舉一見精代表六精）、眼識（即同時意識依眼識起比
非量者，亦舉一眼識代表六識）是也。即就人論（舉人代表一切物類）：全身除此七
種大相，更無別物。依報、正報，未嘗一刻得離地、水、火、風，得離空間，得離見
聞分別種種名相。今既猶古，古亦猶今，我既如此，物亦如是（若手若足、若衣若食
、若親若友、若家若國、若工若學、若商若術、若善若惡、若苦若樂、若啼若笑、皆
不可離），故遍一切時處。何為大體？堅、溼、煖、輕動（或謂動是表色，應但曰輕
。然但曰輕、輕亦可是數量。吾謂動亦觸所能覺，不取表色，正如空間非取空一顯色
<頁 id="13p1595"/>
。然動必輕而輕必動，恰猶輕氣常能自動動餘，瑜伽師地論雙稱輕動，故今取之）、
太虛、精覺、明知是也。此與相異：地具五塵，六識共緣。水除香塵，五識共緣。火
除香、味，四識共緣。風又除色，三識共緣。今之堅、溼、煖、動，約麤則唯身、意
識緣，但是觸塵。約細則唯阿黎耶緣，是五塵種而非五塵。離細同唯性境，不帶名言
。又地相等，可有器界疏、根身親之別；此堅體等，則不論器界根身親疏之異。太虛
正唯遍常虛空，亦清淨意識及本識所緣性境，不帶分位假相。精覺及與明知，唯正一
精明體，不黏見聞、眼耳等言，與情無情非一非異。此七大體，不唯俱遍，且亦俱融
，一一互具，不可摶挈，不可分剖。且從大相顯之：即如水具冷、煖，水中具火（冷
、煖同是煖之增減相故、隱顯相故，凡曰增減、隱顯、專局所取形相而言，非謂大體
全體可有增減、隱顯是也），水且具火，具餘可知。水且遍火處、融火界，遍餘、融
餘可知。火燃溼薪，火中具水，火之與水且然，與餘可知。空亦具地，能持載禽鳥飛
行故。地亦具空，能容受溫熱傳入故。空之與地，地之與空且然，與餘可知。夫然，
<頁 id="13p1596"/>
劫空窅冥，萬象彌羅，劫火充塞，萬流洪霈，明矣。奚有富樓那水火相陵滅，空地相
傾奪之疑哉？何為大性？大相空寂，非七非一，統唯妙真如性，所謂一法界大總相法
門體也。融相歸性，大體瑩妙，即相即性，常七常一，莫非本如來藏妙真如性，所謂
自體相用大也。以常一故，觀性元真，唯妙覺明妙覺明心，本非水火。以常七故，各
各發明則各各現，若具發明則有俱現。如來藏中，色性真空，性空真色，清淨本然，
周遍法界；乃至性識明知，覺明真識，妙覺湛然，遍周法界：則是融相歸性，德體不
空之真空也。遍周法界，隨眾生心，應所知量，循業發現，乃至含吐十虛，寧有方所
！循業發現，則是從體起用，幻相非有之妙有也。循業發現，世間無知，惑為因緣及
自然性，則是取相執名，迷幻成妄之倒妄也。
<段/>今更設一譬喻明之：盡虛空界一大海水，有持載德，飄泊諸舟櫂故；有潤澤德，
灌飲諸渴故；有溫涼德，沐浴諸人物故；有流通德，潛洩諸邱壑故；有含容德，游泳
諸鱗介故；有澄清德，靜沉諸擾濁故；有透明德，映現諸景象故。其持載德遍全海水
<頁 id="13p1597"/>
，乃至其明透德亦遍全海。持載德水，盡具全海諸德，乃至透明德水，亦具全海諸德
。盡虛空界一大海水，喻一法界，海水喻如來藏，水妙喻真如性，持載等七、喻七大
體，飄泊等七、喻七大相。一舟飄泊，則有飄泊一舟相現，遍大海舟飄泊，則有飄泊
遍大海舟相現。餘六亦然。舟櫂乃至景象俱臨，則有飄泊乃至映現俱現，非不條然各
別，然何可分剖七德而離哉？非不朗然畢現，然何可摶挈一德而去哉？然則封取一舟
飄泊之界，乃至局執一景映現之處，謂此界處有自然性或因緣生，謂飄泊界必不容有
游泳，謂沐浴處必不容有灌飲，寧不惑歟！寧不惑歟！
<段/>此章文相，總有二層：壬一、是總疑總遣；壬二、是別融別顯。此即有七：癸一
、地大，癸二、水大，癸三、火大，癸四、風大，癸五、空大，癸六、根大，癸七、
識大。此章所以判為出法體者：一、出相體：大相大體，諸色心法共宗依故。二、出
體性：大體大性，唯妙覺明如來藏故。名融顯者：一者、各融各顯：性妙真空，性空
真色，清淨本然，遍周法界等是。二者、俱融俱顯：若此識心本無所從，當知了別見
<頁 id="13p1598"/>
聞覺知，圓滿湛然，性非從所，兼彼虛空、地、水、火、風，均名七大，性真圓融，
皆如來藏，本無生滅等是。
<段/>庚二、獲本妙心（承上章、至三卷偈終是也）：從破想相至出法體，遍歷萬法，
真示唯心。世尊既將阿難及諸大眾先所聞執、凡情聖解，根本取消，並將眾生心根本
性，菩提涅槃妙明真元，全體開顯，於是各各身心蕩然，虛空粉碎，大地平沉，頓皆
消歸本如來藏。從如來藏圓照遍觀：宇宙間物如持一葉，父母生身如浮一漚，了然自
知獲本妙心，常住不滅。乃說偈讚佛、頌法、敘益、發誓也。偈中初句讚佛真身：妙
湛、性體，總持、德相，不動、神用，尊、即婆伽梵也。歸依婆伽梵，故是讚佛陀。
佛陀實性，亦是即法。次句頌法總相。本經始終是詮首楞嚴王三摩提故。世希有、是
頌此法門殊勝。法門自體，亦即是佛。次之二句敘益，是由佛法尊勝所致。從前種種
分別計度，凡情、聖解皆顛倒想；本有法身，迷且不失，今忽悟得，寧歷僧祇？所謂
得真菩提心也。次十四句、是發深固菩提誓願。八句是眾生無邊誓願度：一入大乘，
<頁 id="13p1599"/>
即能為人，紹佛志故，報佛恩故，盡未來際利樂有情。二句是煩惱無盡誓願斷，亦法
門無量誓願學：煩惱是病，法門是藥，藥病雙知，自他俱利，故佛令入遍知海也。二
句是佛道無上誓願成：佛令入圓通門、得無生忍，乘是直超（無諸紆迴曰直、無諸留
滯曰超）五十五位真菩提路，圓滿妙覺是也。上皆是願，末二句是誓也。阿難菩薩大
權示現，居凡夫地（此依未得須陀洹說），小乘有學（此依已得須陀洹說），令諸末
劫凡夫直入無等法門（此意為正），及諸聲聞、獨覺增上慢者，迴向無上佛果（此意
為帶）。則其功德，唯佛能知。法華開顯，仍是住前菩薩，猶未足以定其量也。然阿
難菩薩既為凡夫之標榜，今依本經，正須約凡夫地論，否則轉違其意矣。是故阿難從
初求大菩提，乃是名字即佛向相；此中悟本妙心，正是名字即佛入相；發弘誓願，正
是名字即佛住相；下章聞修請門，方是名字即佛出相，亦是觀行即佛向相。此中尚非
五品，況初信耶？其得初果、二果，別是旁意，不必拘之論圓教位。且下圓通章中，
方敘其得初果，不入色、聲、香、味、觸、法，亦正觀行即佛向相。然小果論圓通門
<頁 id="13p1600"/>
則有，論菩提心則無也。名字即佛，悟菩提心，已非小阿羅漢可及，況初果能實齊圓
初信耶？單論共解脫，許小果無學齊七信或七住或七地耳。然開圓悟有二：一、是解
悟：謂從聞教究得比量正解。此雖圓解，尚未知有，洞上名曰外生王子。二、是證悟
：謂頓忘情，忽入現量真悟。亦多依前理解，息念專觀（此亦通修止觀，然是求證悟
者，未是求入聖者）而忘情證入者。此則宗通說通，更有力矣。阿難承佛種種開示，
微細發明，故深得正比量；被佛重重逼破，分別不通，故頓入真現量，故阿難解悟即
證悟也。證悟又二：一是悟便成行，或本悟法門、念念相應，或圓自在慧、塵塵入道
，不須重起爐灶修煉，洞上謂之內生王子。二是雖親悟得，未能念念相應，塵塵入道
；則須選擇勝方便門，苦下功夫，專修深入，洞上謂之末生王子。大約前者若曹溪等
，不可多得。後者則若牧牛圖等皆是。今阿難亦屬後者，為此方眾生選勝方便門，大
權深心，誠可依也。
<段/>己二、約四諦顯如來藏而勸妙修（從四卷初起、至顯如來藏章盡是也）：集諦、
<頁 id="13p1601"/>
苦諦，六凡之因果也。亦九法界之因果也。道諦、滅諦，四聖之因果也，亦佛法界之
因果也。故四諦者，即十界、百界三千性相也。由如來藏隨緣不變，故有理具三千；
由如來藏不變隨緣，故成事造三千。迷悟順逆，染淨真妄，胥莫越乎茲矣，所謂道理
勝義諦也。而開顯之如來藏，則與前無二，皆圓空、圓不空、圓空不空者也。特所就
之門有異也。故裂為三藏者，非也。然初心悟入亦隨門淺深，即如天台所立通教，正
為菩薩，本是圓教具德圓融之第一義空門。然同由此門入道者，或僅見生空而退同藏
教，或見生空真如而成通教大阿羅漢，或雖見二空真如而真如不融諸法。若單聞教者
，則決不退通、退藏也。是故若從前章但見融泯萬法唯如來藏，性真常中了無一法可
得，則頗同曹溪從無住生心悟入，而曰「本來無一物」者，黃梅謂之亦未見性。逮後
重聞說金剛經，乃悟自性本來具足功德。則此章明事造十法界，亦如來藏中性具者，
又烏可少哉！故謂祇釋餘疑者，亦非也。又前章蘊、處、界、大（相想空大、見精根
大），皆十法界共依者。一向離十法界假相，非聖非凡，無修無證。此章豎顯佛界性
<頁 id="13p1602"/>
、相、果、報，乃至獄界性、相、果、報，迷悟、染淨歷然不同；則逆順修相明而得
進勸乎妙修矣。嘗觀法華五品，前之三品名曰隨喜、讀誦、講說，阿難隨喜聞聽善說
法要之富樓那與佛問答，亦正審除細惑，而為觀行即佛之向相者。從此章悟入者，了
無一法可得，亦不異前。特法法皆通、法法皆備耳。此又分二：
<段/>庚一、因滿慈躡疑而廣顯（至方悟神珠非從外得是也）：此中由富樓那問者，皆
是性修交關之旨，阿難方住悟中本未依性起修、從修合性，不能問亦無由問也。別有
四意：一者、阿難說偈，已請審除細惑（細惑正是修所斷惑，然欲教之擇門修斷，先
當發明何故須修，故此章來）。二者、阿難疑亡方悟，更無問端。三者、聞虛偽法皆
如來藏，則應凡無塵勞，本清淨故；聖無常樂，同流轉故。又應性有障礙，具妄相故
；妄有根元，即真性故。此皆正違小乘斷苦得樂、滅妄歸真之法執者，故富樓那忽興
疑問。四者、佛會弟子，富樓那為說法第一，今聆勝義猶難了解，況能輾轉向人宣揚
？故興疑問。此又分二：
<頁 id="13p1603"/>
<段/>辛一、承前問許（至欽承法音默然承聽是也）：阿難開悟，習漏未除，明阿難須
修也。我等漏盡，尚紆疑悔，時我等未悟也。然大章富樓那四重疑問，阿難亦同疑否
，蓋難測知。細推性有障礙，妄有根元二疑，阿難應無，已悟如來藏故。而凡無塵勞
，聖無常樂之二疑，阿難縱未涉疑，而依覺不覺出障無障之二義，即理成事，全性趣
修，則阿難所當知也。佛之許詞，則專對二乘無學說，固以所示正遣小聖法執故也。
<段/>辛二、次第說示（從佛言富樓那如汝所言起是也）：此中四章，略同起信心生滅
門，然文不次。第一二章，略同心生滅門生滅因緣：一、不覺義，迷染因緣；二、覺
義，悟淨因緣也。三章、略同心生滅因緣，能顯示自體相用。四章、正同心生滅門初
心菩薩若觀妄念無相，即同證得如來智慧。要之，皆是就道理勝義諦顯證得勝義諦、
勝義勝義諦也。此即分四：
<段/>壬一、顯如來藏集苦因果（至因此虛妄終而復始是也）：此答『若復世間一切根
塵、陰界處等，皆如來藏清淨本然，云何忽生山河大地諸有為相，次第遷流終而復始
<頁 id="13p1604"/>
』之問；釋凡夫『應無塵勞，本清淨故』之疑也。文應判二：一、明變易生死依正因
果，至彼無同異，真有為法是。二、明分段生死依正因果，世界、眾生、業果三種相
續是也。世界依報，眾生正報（在變易中則稱真有為法），約現世論，業果兼上依正
。約二世生滅流轉論，依報隨正報轉，有正方有依故。此即十二因緣。分段必緣變易
，依根本乃有枝末故；變易則不必兼分段，枝末斷而根本存故（若聲聞、緣覺、菩薩
等有變易生死，無分段生死）。此同我執必有法執，法執不必有我執也。變易生死，
佛從富樓那法我癡指出，直從本覺明心說起。蓋一月真，本無二相（性覺妙明、本覺
明妙），欲有所見（妄為明覺、即是求證涅槃），則成二相（有所非覺，無所非明，
即證涅槃能證所證）。二月妄現，一月真隱（性覺必明，無明則非覺湛明性，涅槃即
心自性，別有可證則非涅槃）。二妄對待（無明之覺、妄想之明），昏擾生勞，勞久
發塵，渾濁相成（動則有業、業必有苦），即是變易生死苦也。引起塵勞煩惱乃至真
有為法，則即為分段生死張本也。而世界、眾生二相續，還從覺明空昧、覺明為咎說
<頁 id="13p1605"/>
起，所謂分段依變易起是也。而業果相續，但從想愛同結說起者，用二世輪迴義，即
現行之愛、取二支是無明故。而世界相續中，至故有水輪含十方界前，是指四大本相
；下是指萬物現象也。而眾生相續中，至由是分開見聞覺知前，是明有情迷一法界，
同現六種根塵之故；下是明有情造異業緣，別感四類生趣之故也。而業果相續者，其
根本為殺、盜、淫三，斷殺、盜、淫則三緣斷，故三因不生矣。而此三種顛倒相續，
結歸皆是覺明明了知性，因了發相，從妄見生；則九法界煩惱生死，雖如來藏清淨本
然，隨如來藏清淨本然而循業發現，非無塵勞也，明矣。但諸有情迷染生死，實無有
始。所說似有始起相者，蓋以佛從凡夫背塵合覺，次第漸斷無明永盡，反顯眾生背覺
合塵，亦有此次第耳。不從佛所斷證次第反顯，不能令眾生比量深達覺源故。實則眾
生現前介爾心起，莫不具此諸次第相。何則？依如來藏故有生滅心轉，念念皆從性覺
明心起故。但凡夫昏昧，不能微細覺知耳。豈徒凡夫，應知菩薩雖悟一法界大總相，
於此亦須依佛言教比明，未能現量微細盡知；菩薩常願親近佛住，而悟後貴隨喜讀誦
<頁 id="13p1606"/>
講說了義經者，此亦一原因也。
<段/>壬二、顯如來藏道滅因果（從富樓那言若此妙覺、至菩提涅槃亦復如是是也）：
此躡上章而疑問者，意謂眾生本妙覺明同如來心不增不減，既無端起諸生滅相；則如
來雖已空諸漏唯存本妙覺明，亦應更起諸生滅相，無常樂而同流轉也。要之，與上章
皆取理性與事相，分疆劃界，而執理性傾事相，局事相奪理性者。未悟理性當體即具
事相，事相當體即唯理性；非在事相外別有一孤標獨立理性，及在理性外別有多和集
緣起事相。然則佛界、眾生界、即本妙覺明，豈別有本妙覺明為佛界、眾生界能起因
哉？本妙覺明即佛界、眾生界，豈別有佛界、眾生界為本妙覺明所起果哉？故成佛則
全法界皆成佛，無往非妙覺明空（空字即出障義），烏從更現生滅流轉？而墮苦則全
法界皆墮苦，無往非生滅流轉，烏從別取妙覺明空？自諸佛觀眾生，皆唯妙覺明空，
何嘗生死流轉？自眾生觀諸佛，亦唯生死流轉，何嘗妙覺明空？若眾生能同諸佛妙觀
，觀生死流轉，則生死流轉立成妙覺明空矣。既成妙覺明空，豈尚有生死流轉妄相可
<頁 id="13p1607"/>
得哉！譬如迷人，於一聚落，乃至覺迷迷滅，覺不生迷，喻轉惑道成般若德。亦如翳
人見空中華，乃至何當更出山河大地，喻轉業道成解脫德。又如金礦雜於精金，乃至
菩提涅槃亦復如是，喻轉苦道成法身德。此之三德，亦得統稱或涅槃、或菩提、或法
身（法身即出障如來藏）也。夫然，則佛法界，菩提、涅槃，即如來藏真妙覺明，合
如來藏真妙覺明而出障圓成，無非常樂也，明矣。
<段/>壬三、顯如來藏相本圓融（從富樓那又問汝言、至愛念小乘得少為足是也）：此
答『又如來說地、水、火、風本性圓融，周遍法界，湛然常住：若地性遍，云何容水
？水性周遍，火則不生？復云何明水、火二性俱遍虛空，不相凌滅？地性障礙，空性
虛通，云何二俱周遍法界』之問；釋『性有障礙，具妄相故』之疑也。而世尊即進明
不徒世俗所執四大自共相，如來藏心俱非、俱即、俱離非即、俱即非即，無不圓融，
了罔障礙；而十法界緣起因果相，如來藏心亦俱非、俱即、俱離非即，俱即非即，無
不圓融，了罔障礙也。譬如虛空，體非群相，宛轉虛妄，無可憑據，故如來藏俱非十
<頁 id="13p1608"/>
法界也。而不拒彼諸相發揮，若俱發明則有俱現，故如來藏俱即十法界也。觀相元妄
，無可指陳，猶邀空華結為空果，云何詰其相凌滅義？觀性元真，唯妙覺明，妙覺明
心先非水火（謂無義界可剖據而立水火名相也），云何復問不相容者？真妙覺明亦復
如是，故如來藏俱離非即、俱即非即十法界也。汝於色空相傾相奪於如來藏，乃至故
發塵勞有世間相，九法界虛妄顛倒也。我以妙明不生不滅合如來藏，乃至故發真如妙
覺明性，佛法界常樂我淨也。如我按指，海印發光，佛觀眾生皆妙空明覺也。汝纔舉
心，塵勞先起，眾生觀佛亦起滅輪迴也。眾生觀佛亦成起滅輪迴，故曰：『如何世間
三有眾生，及諸出世聲聞、緣覺，以所知心測度如來無上菩提？用世語言入佛知見』
！此章從如來藏俱融萬法、十界、自相、共相、差別相、因果相，故是雙承前之二章
，而俱融理具、事造、苦集滅道也。
<段/>壬四、顯如來藏妄本空寂（從富樓那言我與如來、至方悟神珠非從外得是也）：
此躡上章而疑問者，意謂我與如來妙心無二圓滿，何故我及眾生積有無始妄想，一切
<頁 id="13p1609"/>
眾生久在輪迴；我得聖乘猶未究竟，纔一舉心塵勞先起，而如來亦必圓滅諸妄想乃獨
得真常也？設使真居妄外，則真與妄各立，而真性孤迥出妄想，眾生在妄，云何亦圓
滿真性耶？今既圓滿，知真固無際矣。然若妄從真有，則妄與真相依，而妄想根元即
真性，如來雖真，云何得圓滅妄想耶？今既圓滅，必妄別有因矣。要之、與上章皆是
計真性同妄想，真性亦有分齊；執妄相同真性，妄相亦有實體者。不知真性惟真，豈
有分齊？可據立分齊，則即妄相而非真性矣。妄相惟妄，豈有實體？可得契實體，則
即真性而非妄相矣。演若狂走，惟是心狂，可見妄非真外。人皆有心，不皆狂走，可
見真非妄元。真非妄元，故究竟滅而圓寂也。妄非真外，故分別歇即正覺也。汝富樓
那愛念涅槃，取世間相，種種分別，欲索妄想劬勞斷除，修證如來菩提；恰同演若貪
觀面目，覓鏡中頭，處處狂走，欲得影像執捉把玩，認作自己真身。然演若多頭本無
失，忽然狂歇，假名得頭，頭原在身，非從外得。汝富樓那殺、盜、淫三緣已斷故，
貪、瞋、癡之三因亦不生矣，則於世界、眾生、業果三種虛妄相續，但不隨順分別取
<頁 id="13p1610"/>
心外法，直下獲即心自性菩提矣（此即是入流成正覺，乃圓初住發得菩提心也）。成
就慧身，豈從他悟也哉！逮得菩提，妄想皆同昨夢，夢中境物，心縱明憶，豈能取出
示人？況妄惟是妄，妄且非有，何有妄之生因乎？此章示如來藏佛界、九界真妄相即
，故了忘本空寂，頓得真體顯露，而相即理具、事造苦集滅道也。前歷萬法，阿難悟
如來藏，乃凡夫得真菩提心，但是名字即佛。此約四諦，滿慈悟如來藏，乃小聖得真
菩提心，縱未入圓初住，亦在圓七信矣。又此約四諦顯，已含攝修圓通門、履菩提路
義盡矣。下特更擇之詳之耳。
<段/>庚二、因阿難滯聞而勸修（從即時阿難在大眾中、至顯如來藏章盡是也）：阿難
謂：佛今說菩提不從因緣，即同拘舍梨等自然；純乎從前戲論習氣，舊病新發，所謂
似隔日瘧、瘧種未除者也。故如來即舉演若達多事遣之，而即勸修證矣。蓋因緣自然
義，皆依狂走而立，狂走且非實法，何論因緣、自然？識知狂走則不狂走（即不戲論
分別），即悟本頭本不曾失，故謂滿慈三緣斷故，但不隨分別即菩提心耳。汝不能免
<頁 id="13p1611"/>
摩登伽難，則是三緣未斷，今知三緣斷故即菩提心，正須修習斷除三緣，如何徒取言
說而戲論耶？然佛此中所云無戲論法，是指極果實證。趣使進修實證，不令滯在聞解
，故曰『菩提涅槃尚在遙遠』。阿難雖悟，似滯聞解，祇欲了知，無意修習，故聞佛
告富樓那言，重欲辨定因緣、自然之義。佛意：汝既開悟，且知須斷三緣，息滅分別
（前章滿慈已斷習漏，未悟惟心，故訶劬勞修證，此章阿難已悟惟心，未斷習漏，故
勸精勤修證。對治悉檀、因人而異者也；令息戲論分別，則無二也），方能契入真菩
提心，則正宜從本悟門全性起修也。且摩登伽已得離欲，汝奈何自欺尚留觀聽耶？責
以自欺者，因阿難已真悟如來藏，且自知習漏未除而須除；此辨因緣自然不同前者，
實是求決了所疑也。顯如來藏，結歸勸修，可見修必先悟，悟即當修矣乎！
<段/>戊二、明圓通門（從四卷阿難及諸大眾聞佛示誨、至七卷恆令是人所作如願是也
）：圓通亦稱解脫，若佛華嚴諸善知識解脫門是。亦稱三昧，餘部多標此名。本經亦
曰：有三摩提名大佛頂首楞嚴王，及耳門圓照三昧等。擇滅心（六根互用）境（超世
<頁 id="13p1612"/>
出世）一切纏縛（即得根身器界無障礙也），則曰解脫（小聖但以解脫分段生死為解
脫，未能盡解脫心境諸障礙也）。平等任持一切功德（即二種殊勝、三十二應等），
則曰三昧。復次、由三昧故（專心一境平等流入，即是從聞思修入三摩地），乃獲解
脫（動靜二相了然不生，乃至忽然超越世出世間）；由解脫故，乃成三昧（超世出世
乃成慈力悲仰一切功德）。二皆是圓通義。若析言之，亦可三昧為圓，解脫為通，故
本經獨稱圓通也。又按妙德大士說偈，有圓通常三義。常、即如來藏性，所謂因地心
與果地覺不二者。復次、常即妙湛，圓即總持，通即不動，總明曰首楞嚴王也。然本
經處處多祇稱圓通，故略常字。圓通門者：一、是圓通之門，圓通明已出縛障、已發
德用之如來藏故（所謂歸元性無二者）；門明修入圓通之方便故（所謂方便有多門者
）。二、是圓通即門，此如從耳門修，則名耳根圓通法門。圓通即是總要之義，由圓
通門得入三昧，證成空（離染礙）不空（具淨德）之如來藏故。曰明圓通門者，蓋指
阿難尚未專修證入，但已得決定明了耳（如曰：『我今已悟成佛法門，是中修行得無
<頁 id="13p1613"/>
疑惑』）。一者、決定明了從耳門修，最為要宜。二者、決定明了從初入流，進至究
竟；而說戒宣咒，亦明修圓通所必要之前行法門者也。此分為二：
<段/>己一、正教當機雙審性修（至六卷無量眾生皆發無等等阿耨多羅三藐三菩提心是
也）：審不生滅心為因地，是全修在性；審圓通常根為要門，是稱性起修。此正阿難
所重要者。持戒則已能之，誦咒亦非所必需矣。此又分二：
<段/>庚一、阿難悟請（至在會一心佇佛慈旨是也）：此中重敘阿難及諸大眾聞佛慈誨
，疑惑銷除，心悟實相，身意輕安，得未曾有。承前佛訶多聞祇益戲論，復云不如一
日修無漏業。或阿難一念回光，得入流初相，在此證初果耳。獲華屋是前三卷功，要
因門入，即本悟門未能念念相應，故求攝伏攀緣。陀羅尼、是總要法門，佛知見、是
如來藏心，即是要得門而入也。圓自在慧塵塵入道，如神通人牆壁無礙，則華屋固四
通八達者也。今求本發心路，正是最初方便（前此是令知有如來無餘涅槃，改轉倒想
而端定趨向耳），下文所宣，不外乎此。
<頁 id="13p1614"/>
<段/>庚二、世尊許說（從爾時世尊起是也）。此又分二：
<段/>辛一、普為開示（至開無上乘妙修行路是也）：一、為回向大乘聲聞、緣覺（二
乘極果，但得解脫三界，名曰涅槃；未能於菩提心自在，如菩薩上同諸佛慈力，下同
眾生悲仰也）；二、為將來大心末法眾生。不徒為阿難，不徒為當時，故曰普為，此
蓋結經人所敘佛意也。
<段/>辛二、正念審擇（從宣示阿難及諸大眾以去是也）。此又分二：
<段/>壬一、總示修圓通，須先明二決定義（至應當先明發覺初心二決定義是）：妙三
摩地，即圓通也。
<段/>壬二、徵釋修圓通，云何為二決定義？此又分二：
<段/>癸一、雙釋（即云何初心二決定義句）。
<段/>癸二、別釋（從阿難第一義者起是也）。此即分二：
<段/>子一、重審因地心，令依全性起修（至皆合涅槃清淨妙德是）：此即是示第一決
<頁 id="13p1615"/>
定義者。先標欲捐舍聲聞，修菩薩乘入佛知見者。聲聞非不修解脫門，其解脫門菩薩
亦同修習；然聲聞但依生滅滅生滅，未悟如來藏心妙真如性，故不能依不生滅心為本
因地。生滅雖減，不成如來寶覺，正由昧此第一決定義也。故曰：『若於因地以生滅
心為本修因，而求佛乘不生不滅，無有是處』。佛前令阿難悟如來藏者，其效正在乎
此。不爛壞虛空，喻妙真如性。本然清潔水、喻如來藏心，所謂湛圓妙覺明心是也。
相織妄成五重渾濁，乃依如來藏自證心，幻起見相二分。見為能取，相為所取，二取
互縛，不能捨離。此之五濁，大致同乎五陰。濁水、正喻見聞覺知，是生死本，亦涅
槃本。不隨攀緣取相執性，即是擇去死生根本。水體本清，遍太虛空，即是依不生滅
圓湛成性。如澄濁水，貯於靜器（靜器即喻虛空），靜深不動，沙土自沉，清水現前
，名為初伏客塵煩惱（此齊二乘所證涅槃，亦正修入圓通門相，特彼不知水體清德，
但永靜不動耳）：即是以湛旋其虛妄生滅，伏還元覺，得元明覺無生滅性為因地心（
此因地心即圓初住，前所悟本清之水體方現前耳）。去泥純水，名為永斷根本無明，
<頁 id="13p1616"/>
明相精純，一切變現不為煩惱，皆合涅槃清淨妙德（此是佛所證涅槃、四智菩提、清
淨法界也）；即是然後圓成果地修證（即歷住、行、向位至究竟妙覺也）。濁空、清
空，空性無異，濁水、清水，水相似異；悟水自體本然清潔，則亦無異，故因地發心
與果地覺同。
<段/>子二、詳示圓通境，令選一門深入（從第二義者起、至正教當機雙審性修章文盡
是也）：此下阿難重重請問，皆躡此第二決定義而起，正屬觀陰界處煩惱境以湛伏虛
妄生滅，得圓明覺之法門也。此即分八：
<段/>丑一、示六結根功德圓缺，令選一深入，一淨全淨（至彼六知根一時清淨是）：
結即纏縛，指織所妄成之和合虛偽相，死生生死者。塵吸六識，識取六塵，乃成煩惱
。由此煩惱，劫寶覺心，纏縛生死，故喻為賊。根居識塵之間，外入妄塵，內發妄識
，故喻為媒。兩性婚姻，非媒不合，識塵為咎，非根不成。故貴旋根歸元，則妄識無
由發，妄塵無由入，煩惱本根可拔，生死纏縛可脫矣。今六根功用，有離合、淺深、
<頁 id="13p1617"/>
圓缺，離深圓則循之易得通達，合淺缺則循之難得通達，不可不為發明之也。然六結
根，徒根不結，結必根、塵、識三和合。故欲顯此六根功德（功德即是染分功用）圓
缺，且依器界三世、四方，相涉疊成千二百數而較量之。依此較量，則六根功德誰離
深圓，誰合淺缺，大致可見矣。若能自審宜入何根，擇一最圓通根循之深入，逆盡無
始織妄業流，則六根同淨矣。此意正同天台止觀，灸病須得穴喻。必所灸穴深通病根
，灸之乃能有效。然彼灸意識，此則已密示根門及耳門矣。
<段/>丑二、明六結根體用融隔，令知一隨拔，一脫圓脫（從阿難白佛言、至云何覺明
不成圓妙是）：阿難此中且置六根圓缺不擇，先問一淨全淨之義。蓋此義未明，不能
立志專修一門也。汝須陀洹雖斷見惑，不復貪取六塵，而結根中積生思惑，尚須數數
修習伏斷，何況根本無明！故不能知妙圓湛性，非一非六，皆由湛精黏妄發光，攬色
成根，流根奔塵。見不超色，聽不出聲，用中相隔，暫說為六；口來問義，身起承敬
，體中相融，暫說為一。一且非一，何況定六？若不流逸奔塵，名誰見聞覺知？隨拔
<頁 id="13p1618"/>
一根，脫所黏妄，伏歸元真，發本明耀。本明耀非黏妄而發，故餘五黏妄而發者亦不
得不脫矣。從妙圓本，寄根明發，則用中亦不一向相背矣。一根清淨故六根清淨，六
根清淨故六塵清淨。方且根塵，器界無不如湯銷冰，化成圓妙覺明，何疑乎一拔不能
圓脫哉？
<段/>丑三、驗聞根不生滅性，密令選耳門圓通（直接上章至四卷盡是也）：此章是躡
第一決定義、因地心要與果地覺相應而問者。實則第一定義已領，但承上章離闇離明
無有見體，乃至無滅無生了知安寄，而疑六根斷滅，依六根修與第一定義不符耳。不
知佛於上章，是明六根對六塵說，離塵則六無自相耳，豈謂根性亦斷滅耶？根性斷滅
，誰發明耀？誰成互用？蓋阿難局和合相為六根，唯是父母生身若一漚者，故謂六根
非如來藏。不知佛言六根，乃兼六精一體而談，一精覺體即如來藏心也。一漚不離巨
海，一漚之水與巨海何間哉？故重以鐘聲、杵音，驗明聞根有不生滅性。夢中不憶靜
搖、開閉、通塞而有聞性，正釋其離塵畢竟斷滅之疑者，所謂是則常真實也。織妄成
<頁 id="13p1619"/>
形，則是想相為身，分別貪著，則是識情為垢：是所當先除之結縛，非所當依歸之圓
湛，是所當棄，非所當守。棄此虛妄和合生滅，守於性淨真明常光，是謂逆流。常光
現前，此虛妄和合之根、塵、識心，應念銷成無上知覺，是謂一時清淨。故此明圓通
門一章，但信得徹，信即成行，節節皆入圓通門也。然非阿難展轉疑問，安有此重重
開顯哉！
<段/>丑四、證六根即真妄元，密令選根門圓通（從五卷起至偈頌畢是也）：此躡上章
根、塵、識心應銷落，而疑現在身心是結而非結元，既未見本非是結而幻成此結之元
，烏知此是結而又可解哉？遽欲確知是結，確知可解，亦令苦難眾生得免輪迴三有。
生死心切，自他悲重，千載之下，讀之亦悽然矣！於是大哀世尊，普憫一切，為出世
因，作將來眼，摩訶難頂，動普佛界。即見微塵如來寶光交灌，俱聞微塵如來異口同
音，證明無明生死、菩提涅槃（安樂、解脫、寂靜、妙常，即如來涅槃四德也）唯是
六根，更無他物。阿難雖聞未明，世尊乃重告曰：聖凡法界一切諸法，不外根、塵、
<頁 id="13p1620"/>
識三，根、塵同源一心，故根外無塵也。凡聖同唯根、塵，故縛外無脫也（此若波時
、離波無水）。由塵發知，因根立相，此之相見名曰識界。妄偽猶如空華，實唯淨虛
，互倚同於交蘆，從難自立（即是無自性也）；故根外無識也。是故體唯見、聞、覺
、知等六根元而已。知見幻起見相，則知見即無明之生死本；知見融空見相，則知見
即真覺之涅槃本。結解同所因，聖凡無二路，豈別有一結元可依之解結哉？蓋六根即
結即元也。即結故、解結因次第；即元故、六解一亦亡，此六根元即阿陀那微細識故
（阿陀那此云持，即根本識，乃真妄依，通染通淨）。將說為真，奈含習氣瀑流（指
諸雜染種子）；將說非真，實是如來藏心。恐諸邪外凡小，迷之為真，執即是我；迷
之為妄，執別有真，故常不開演也。若了聖凡法界唯此根本心體，自心取心，非幻成
幻，實無少法能取少法。若取非幻，還同幻法，尚無非幻，況立幻法！不取非幻，無
幻非真，皆合涅槃清淨妙德，故名曰妙蓮華金剛王寶覺也。悟此如幻三摩提而修證（
非真非妄、非取非捨，捨妄歸真、取真離妄，無修無證、圓修圓證，圓修圓證、專修
<頁 id="13p1621"/>
專證，專修專證、頓修頓證，頓修頓證、漸修漸證，不可思議故名為幻），則彈指超
阿羅漢矣（時劫行位亦唯識故，亦如幻不可思議故）。此之妙法，盡十方婆伽梵，一
路涅槃門也；何為捨六根別求哉？但解六根之結，則六根即非一非六之真覺耳。
<段/>丑五、借結巾明六解一亡，即漸解而喻修圓通倫次（從於是阿難及諸大眾、至從
三摩提得無生忍是也）：此躡上章，「六解一亦亡，解結因次第」而問，佛即取疊華
巾，綰結、舒結喻之。解當結心，喻當從六根旋歸本真也。先得人空，即是麤垢先落
，亦是超煩惱濁。成法解脫，即是塵沙惑斷，亦是超眾生濁。俱空不生，得無生忍，
則是豁破無明，登圓初住，亦是忽然越世出世間。其餘如文。
<段/>丑六、敕眾聖說餘門同證，廣耳門而密授圓通本根（直接上章至六卷梵唄詠歌自
然敷奏是）：此請圓通本根，正第二決定義。令選一深入者，亦承上章『隨汝心中選
擇六根，根結若除塵相自滅，諸妄銷亡不真何待』而來。云『所得密言還同本悟』者
，前諸決擇，實與重顯六根即如來藏無別；所求入之要門，依然未得。佛雖指定六根
<頁 id="13p1622"/>
，在六根中尚難自選，故冀佛冥授也。佛敕眾聖同說最初發心悟十八界，誰為圓通，
從何方便入三摩提，欲令阿難隨聞自悟，亦為令文殊選擇張本也。大菩薩、是已證真
者，大阿羅漢、亦是於菩提心已自在者。然此僎門，本為初修，故阿羅漢雖菩提心未
自在者，其修入門，圓人用之無法不圓，亦可隨宣修入。雖觀世音大士，廣顯聞熏聞
修金剛三昧修入層次證得功用，密授令於耳門起欣，亦結歸最初因入流相得三摩地耳
。此佛、他佛五體同放寶光，交灌佛、菩薩、阿羅漢；此土他土十方合成一界，紛敷
寶華梵唄歌詠：所謂根、塵、識心，應時化成無上覺知者也。一切普獲金剛三昧，則
耳根圓照三昧，阿難已獲矣。下更選擇，特令決定更決定耳。至於觀世音證入之聖位
，蓋非一定。何則？大佛頂首楞嚴金剛王如幻不思議佛母真三昧，乃從名字位至究竟
位、徹始徹終盡未來際者。故亦可是金剛後心、解脫道中，一念相應慧、頓拔無明根
，具一切種智、任運而有不思議業，於十方無量世界普度眾生。亦可是八地菩薩，從
第一義空起，頓發無邊妙用。亦可是證發心歡喜地菩薩，遍往一切世界供養諸佛，饒
<頁 id="13p1623"/>
益眾生。亦可是解行發心菩薩，遍修諸波羅密而得自在。亦可是信成就發心菩薩，分
見法界，現八相成佛道；其修入相，亦可即是四加行也。此四加行，觀行初心，等覺
後心，無不同故。而加行位、多地前立之者，入地加行為尤著耳。此若信、解、行、
證，可攝一切聖位。然名字位至分證位，皆可得論信、解、行、證。若名字位，初聞
心佛眾生三無差別，一色一香無非中道：信解其言是信，了解其理是解，參究觀察是
行，忘情悟入是證，餘可知矣。今既以阿難為進向觀行位人，則對阿難說，確是從觀
行相似位，令得信成就發心，入佛乘正定聚耳。
<段/>丑七、由文殊代當機選耳門為圓通本根（從於是如來告文殊師利法王子、至說偈
頌畢是也）：佛觀二十五行（六塵、五根、六識、七大、耳根共二十五），實無優劣
，聖性無不通，順逆皆方便故。令阿難悟誰當其根，兼將來世此界眾生，入菩提乘求
無上道，何方便門得易成就，初心入三昧遲速不同倫故。佛敕文殊菩薩選者，佛即阿
難本覺，文殊即阿難始覺也（舉阿難代表諸初心菩薩）。二十五行即所觀境。始覺真
<頁 id="13p1624"/>
智，妙證覺源，故曰『覺海性澄圓，圓澄覺元妙』。始覺俗智，善擇法門，故簡去餘
行，而曰『此方真教體，清淨在音聞，欲取三摩提，實以聞中入，離苦得解脫，良哉
觀世音』也。聞圓真實，聞通真實，聞常真實，淺深同入，故決非餘門所及也。不獨
堪教阿難，并救末劫沉淪。三世十方修佛乘者，皆由此門，願佛力、法力加被，令悟
此門無惑耳。文殊大聖主，為阿難及未來眾生者，誠決定又決定，叮嚀復叮嚀已！
<段/>丑八、敘阿難洎大眾聞法主說圓通利益（終正教當機雙審性修是）：此中法主有
三：一、釋迦如來，二、觀音大士，三、文殊菩薩。迨此、阿難初所請者已得圓滿，
雖未修入，自知成佛更無疑矣。其餘恆沙菩薩獲法眼淨，性比丘尼成阿羅漢，無量眾
生發菩提心，皆聞說佛母真三昧利益也。
<段/>己二、追為末世重宣戒咒（承上章至明圓通門章盡是也）：曰追為末世者，此是
修三昧前之要行，或修三昧中之助行故。阿難自修三昧已無疑滯，此專為救度末劫眾
生、不退屈菩提心故。戒即是毗捺耶中三決定義之一。咒亦是所曾說，故曰重宣。此
<頁 id="13p1625"/>
即分二：
<段/>庚一、並問攝心遠魔（至阿難大眾唯然奉教是）：戒能攝心，欲攝其心入三摩地
，則當持戒。咒能遮惡，欲立道場遠諸魔事，則當持咒。
<段/>庚二、歷說持戒誦咒。此又分二：
<段/>辛一、誡持心戒（從佛告阿難汝常聞吾毗捺耶中、至六卷終是也）：三決定義，
即戒、定、慧三無漏學。守護根門，令不流逸（眼不流逸奔色，乃至意不流逸奔法）
，即是攝心為戒。從逆流相入三摩地，即是因戒生定，因定生慧。戒為定、慧之基，
實則非定、慧究竟不得真戒也，非四根本戒清淨亦不得真定、慧也。四戒不淨，決定
難超欲界。且不能得欲界人天正趣，況能希冀如來菩提！是故縱有多智禪定，適足熾
盛塵勞邪惡。淫心不除，必落魔類；殺心不除，必落鬼類；盜心不除，必落妖類（強
制眾人志行，劫其愛守，強奪眾生身命，食其血肉，乃大盜也）；三心雖除，若大妄
語成（即是未得言得增上慢者，乃愛見魔），終必仍墮無間或遭迂曲也。若能斷除三
<頁 id="13p1626"/>
心，斷性亦無，不起愛見，心如直絃，入三摩地，趨佛菩提，則此人決定永無魔事，
成菩薩無上覺也。故知持戒清淨，決得禪定，決發智慧，決成佛道。宿習難淨，故須
誦咒耳。須知修佛乘者，若能究竟持前三戒，則七趣生報自超，受、想陰魔自無矣。
若能究竟持第四戒，則色、行、識陰魔，亦必永離而直超矣。先佛世尊決定清淨堅固
明誨，諸修行人願共遵之！
<段/>辛二、啟宣頂咒（從七卷至恆令此人所作如願是）：啟亦起也，若有宿習難除，
教誦佛頂神咒，即說咒緣起故。此即分四：
<段/>壬一、因宿習難淨而勸持頂咒（至摩頂安慰令其開悟是）：修學妙門求菩薩道，
妙門即是圓通門也。修入妙門，要先持此四種律儀、皎如冰霜；可見汝修三昧，本出
塵勞，戒不持淨，則反成求魔鬼道矣。淫、殺、盜、妄，四為根本，餘但從此開出枝
葉。枝葉全淨，根本乃淨；根本若無，枝葉自無。若存枝葉，則知根本未全淨也。一
切魔事皆心境界，一切境界不出六塵。根本全淨，即得定共、道共。心尚不緣六塵，
<頁 id="13p1627"/>
況生魔事！然戒非易持也，無始情習念念現行，不能暫斷，況斷性無？塵俗不知（假
名出家、塵俗是同），纔一修道，當能知之，決難自欺，則不可不仗佛頂神咒之力也
。此佛頂咒，心佛宣揚，總持如來藏無漏不思議一切功德，故能消諸惡業，如風揚塵
，惡習銷則戒根淨矣。非曰持咒可不持戒，持咒正為令戒清淨。故須先從真清淨僧，
求得真清淨戒，住道場中，因誦咒力持戒三七，便得見佛開悟。此一開悟，戒永清淨
，魔永遠離，或得初果，或決自知成佛不謬，即頓同阿難大士自知修證無學道成矣。
否則、學戒終身，尚難持淨，寧能即得妙門入三摩地，從初至終永離迂曲相哉！
<段/>壬二、因持咒行道而建立壇儀（從阿難白佛言、至汝問道場建立如是是也）：淨
外資內，借境觀心，三七端居，同上章說。本受戒師、戒不清淨，則不發得無作戒體
；同行比丘戒不清淨，則缺同行善知識緣。建立儀軌，祇三七日，非常時如是也。安
居百日，專修三昧，則頗同圓覺經。但彼別居而此共居，故本經道場，無異今之禪堂
也。
<頁 id="13p1628"/>
<段/>壬三、因聞咒功德而求宣頂咒（從阿難頂禮佛足、至咒文修盡是也）：若自若他
，若現若未，承佛密音身意解脫，即聞咒功德也。阿難尚未親聞，大眾皆同佇仰，從
肉髻中湧百寶光，乃至擎山持杵遍虛空界，即頂咒心，亦即清淨如來藏也。咒詮神秘
，故無義解。然摩訶悉怛多般怛羅，亦譯大白傘蓋也。無不周遍，無不清淨，無不任
持，無不覆護，故曰大白傘蓋。
<段/>壬四、因重宣頂咒而顯功德。此又分二：
<段/>癸一、乘此咒心，萬行成就（從阿難是佛頂光聚、至說是語已是也）：須知此與
觀世音大士所成妙德同，彼約人、此約法。故此遍十方如來、一切眾生，彼專歸觀音
耳。
<段/>癸二、感諸善神共願護持（從會中無量百千金剛、至明圓通門章盡是也）。
<段/>戊三、示菩提路（承接上章、至結成經名前是也）：菩提路者，即五十五位真菩
提路也，以阿難本從乾慧地問至等覺位故。示謂懸示，阿難既未入位，佛為大眾及末
<頁 id="13p1629"/>
世人，亦曰懸示。所以須懸示者：一、令知位淺深，不從似道而生法愛，入正定聚；
二、令悟徹始終，死盡偷慮而辦肯心，趨大涅槃。故結以『若此觀者名為正觀，若他
觀者名為邪觀』也。入正定聚菩薩，已能遍往十方親近諸佛，何待懸示？即阿難已入
遍知海而了然無惑矣，故佛讚以為大眾及諸末世也。其實菩薩地位功德，雖大本華嚴
大千微塵數偈，一四天下微塵數品，亦不能說盡。故各經論說之不妨稍異，皆是說少
分故。本經原是禪經，故專就三摩地增進相略說耳。此科分二：
<段/>己一、總起（從阿難即從座起、至默然受教是）。
<段/>己二、詳示（從佛言阿難當知起是）。此又分二：
<段/>庚一、重明如來藏非即真妄（佛言阿難當知、至及大涅槃二轉依號是也）：全非
真妄，全即真妄。妄即七趣，亦即九界；真即四聖，亦即佛果。因妄立真，滅妄名真
，所謂因淨熏業識故，說有如來藏諸功德相也。
<段/>庚二、廣顯如來藏逆順因果（從阿難汝今欲修真三摩地起）。分二：
<頁 id="13p1630"/>
<段/>辛一、明逆修十二生類因果（至七卷盡是）：因妄顯真，滅妄名真，故欲真詣如
來涅槃，先明世界、眾生顛倒。二顛倒因，皆由迷圓明（迷圓明即無明）無住本建立
，同四卷初所說。然此中之眾生顛倒，指無明住地變易生死說。正是小乘所迷，故曰
『妄性無體（即無住也），非有所依，將欲復真，欲真已非真真如性，非真求復，宛
成非相』；及至『因由業感，相滅相生』，其義可見。世界顛倒，指有漏住地分段生
死說。依前變易集起，故曰『是有所有，分段妄生，因此界立，非因所因，遷流不住
，因此世成』，世界相涉，成十二類，義亦可見。三世、四方，是十二類因，亦十八
界因。動聲乃至法味，眼見乃至意知，眼識乃至意識，各成各十二區分故。窮厥流變
，不出十二，故起十二亂想而成十二生類。宇宙物類，無越乎此。知其皆是生類，皆
亂想起，則知皆唯識變現矣。亂想所依，則即迷本圓明而無體性、無依住之虛妄想也
。
<段/>辛二、明順修六十佛位因果（從八卷起、至示菩提路章盡是）：六十佛位，始凡
<頁 id="13p1631"/>
夫地終佛涅槃是也。亦從觀行即佛、至究竟即佛也。皆名為佛位者，已悟如來藏心，
唯依修證佛三摩地而安立故。然三漸次，人天二乘皆得共之，其不同在已悟藏心否耳
。前明如來藏非即真妄，及二顛倒因十二類生，乃理即佛、名字即佛、及略兼觀行即
佛也。亦唯識所謂具本性住種性、及略兼習所成種性者也。此又分二：
<段/>壬一、明反妄正修三重漸次（至是則名為第三增進修行漸次是也）：此三漸次，
正是觀行即位兼行六度正行六度，而進入相似即位以趨分證也。前二是約尸羅度說，
後一是約禪那、般若度說，檀施、羼提、精進，可知意含其中。本經始終所重，唯是
成第三漸次也；然非定有前後。第二漸次之成就相，即是相似即位六根清淨，亦是根
淨不偶、乾有其慧，即以此心、中中流入，乃至能遊十方所去隨願。第三漸次之成就
相，即是分證即位、初獲無生法忍，亦心精發暉，十用涉入，圓成一心，名發心住也
。故此即唯識所謂習所成種性，具二種性能悟入唯識也，細玩經文可知。但三漸次發
行之功，確重在未入相似位前耳。第一漸次已言『縱能宣說十二部經』，義亦符合觀
<頁 id="13p1632"/>
行位中隨喜、讀誦、講說之前三品。修入除其助因，總攝一切遮戒，遮一切間接擊發
三毒者，五辛舉其重者言耳。遮戒全淨，性戒斯淨，故居第一。真修刳其正性（三界
、九地共以四根本煩惱為正性，欲界別以淫為正性），總攝一切性戒。聲聞四棄八棄
（比丘四棄，尼八棄也），菩薩十重三聚，別重斷淫，此是流轉五趣生死根故。非得
禪定，未有真能斷盡淫心者也。若得禁戒清淨，漸能入流忘所，故居第二。增進違其
現業（現業即是貪、瞋、癡、等分煩惱種習現行，牽有情纏縛生死，不得脫者），總
攝一切禪定、智慧、解脫（初信心中中中流入，澄五重濁，超五陰區，乃至順行而至
覺際入交是也。故曰皆以三漸次故善能成就）。從入流相，入三摩地，漸次深入，獲
無生忍（此無生忍近指初住，遠指妙覺），故居第三。復次、乾慧地等五十七位，皆
依第三漸次而立，故曰從是（從是猶曰依此，乃指乾慧地，正等覺皆依此立，非謂從
此位後乃入乾慧）漸修，隨所發行（謂在三摩地中、所發行相），安立聖位。前謂本經
行位，專就三摩地增進相說者，意現此矣。唯識謂具大乘二種性者，略於五位漸次悟
<頁 id="13p1633"/>
入，義亦符契。但此就修三摩地說，彼就悟入唯識性說而已。故均是圓漸也。第一漸
次為成第二漸次，如淨器中除去毒蜜，乃可以諸湯水并雜灰香洗滌其器。第二漸次為
成第三漸次，如以湯水香灰洗滌器淨，乃可貯甘露也。重在旋滅十二顛倒元所亂相，
故曰反妄正修。
<段/>壬二、明純真妙修十二單複（從阿難是善男子、至名為邪觀是）：初乾慧地，已
得欲愛乾枯，純是智慧，故曰純真妙行。一、乾慧地，二、煖，三、頂、四、忍，五
、世第一，六、等覺，七、金剛心地，此七單位。一、十信，二、十住，三、十行，
四、十向，五、十地，此五複位。合單與複，共有十二。重重、猶云歷此一重一重之
位，故曰：『如是重重單複十二，方盡妙覺成無上道』。亦可一重是指觀行相似中修
入三摩地，所歷從乾慧地至金剛心中之位（若善財歷參善知識入法界究竟，於十信滿
便徹妙覺海），始獲金剛心中初乾慧地。此乾慧地，方具十心入圓初住，得入流成正
覺，同觀世音獲二殊勝。而觀行相似中歷證諸位，亦猶名字即中之有證悟，乃一生成
<頁 id="13p1634"/>
佛義。一重是指分證即去，若觀世音廣行佛事，再從金剛心中初乾慧地，漸歷信、住
諸位至妙覺地是也。此則第一重是入圓通門，超陰濁境，出涅槃天，唯在一生，即得
成就，所謂彈指超無學者。過此分段生盡，則不論一生二生矣。第二重是初入僧祇、
歷事造修，故華嚴經初住位後，轉益行布。大宗地論，有一向無超漸轉位，起信論謂
決定三阿僧祇，皆是第二種也。大約初心須解證極圓融，方無退轉。住上入正定聚，
實證不可思議，即一大劫，已非凡人心量可能測知。界內凡天小聖，祇極八萬大劫，
何論無數大劫（阿僧祇譯無數），三無數大劫哉？又重重者，是指於乾慧地起，每一
位中，皆歷諸位。初是乾慧地中菩薩六十聖位，歷至妙覺，方得成就此乾慧地。次乃
歷信心中六十聖位，乃至妙覺亦歷六十聖位，方成妙覺妙覺。重重無盡，無盡重重，
故曰：『如是重重單複十二，方盡妙覺』。是則今歷禪那聖位，但成就金剛三昧心中
初乾慧地耳。曰五十五位真菩提路者，是指乾慧地至法雲地也。等覺、妙覺，則是菩
提而非路故。今更從天台六即略釋之：乾慧地、為觀行即入住出相，亦相似即向相，
<頁 id="13p1635"/>
初與如來法流水接、中中流入是也；亦即唯識聞法界最清淨等流法也。『圓妙開敷，
從真妙圓，重發真妙，妙信常住，一切妄想滅盡無餘，中道純真名信心住』，乃至『
住戒自在，能遊十方，所去隨願，名願心住』，是相似即入住出相，及分證即向相；
亦即唯識已得成就習種性也。用前十心為真方便，圓成一心，明發心住，即初入分證
位；亦是初悟入唯識也。分證即後，天台不復分別，以不可思議故，非界內教道故，
具如經說。
<段/>丁二、結一經立五名（從爾時文殊師利法王子、至汝當奉持是）：上來大義已周
，非文殊妙智不足奉持，故請經名也。第一、第四、第五三名，皆顯密雙詮者，故本
經亦錄在密部。雖列五名，一名即具五名，總持全經無遺義矣。
<段/>丙二、保綏菩薩初心（從八卷說是語已即時阿難及諸大眾、至十卷究竟修進最後
垂範）：此雖是說業報陰魔，意在令修佛三摩地，觀行相似菩薩得離見病、禪病，不
墮三界、二乘， 超不定聚入正定聚， 故曰保綏菩薩初心。 此即分二：
<頁 id="13p1636"/>
<段/>丁一、明七趣生報，以匡扶第二漸次（至九卷若他說者即魔王說是）：令諸一切
持戒眾生，聞決定義，謹潔無犯，故曰匡扶第二漸次。此亦分二：
<段/>戊一、請說業報令信（至九卷此阿修羅因溼氣有、畜生趣攝是）：阿難聞說經名
及禪那中修進聖位，斷除六品微細煩惱，是證斯陀含果；亦是從入流相任運增進，自
此欲罷不能，必直超無學矣。其問：『山河動植本元真如，即佛真體，云何復有六道
依正』；此與富樓那問：『清淨本然，云何忽生諸有為相』，辭同意異。蓋此意在求
佛垂決定言，明其非本來有，從妄習生。既造妄業，決招妄報，而妄習中之眾同分七
趣依報，非無定處。對治妄毀聖戒，潛便私欲（寶蓮香尼是貪是淫），專恃強力，姿
行暴惡（琉離是殺是嗔）；謬解法空，撥無因果（善星是癡是偷、又寶蓮香、善星、
各兼妄語）等邪見耳。此等邪見，小乘定無，而假託大乘者往往冒濫。雖發悟本來者
，亦多樂為狂放，輕持淨戒，致不能刳正性而違現業，以成增進。故佛讚曰『快哉此
問，令諸眾生不入邪見』。舉善星等三人墮無間獄問者，就近事之顯著而尤甚者，令
<頁 id="13p1637"/>
皆悚然懼耳！此又分二：
<段/>庚一、請許（至汝今諦聽當為汝說）：可知。<註 n="26-2"/>（註二）
<段/>庚二、詳說（從阿難一切眾生實本真淨起是）。此又分二：
<段/>辛一、略以情想明（至眾同分中兼有元地是）：實本真淨，即見猶離見、見不能
及者。妄見、即是同分、別業二種妄見。且據眾同分判內外分，外纇眾同分、即種種
情器世間，即就此員輿上人世間論（斷自歷史所紀，輪蹄所及，所謂六合內者）。人
世間為分內，勝出人世間上者為分外（外分是想慕境，地獄雖分外但由情纏而墜，非
存想慕，故外分必是勝出其上者。外教求生天等，正此所謂渴想分外也）。心性如空
，本無形段，絕生佛之假名，故曰實本真淨。人心情想惟均，俗謂得天地之中和者也
。愛著內分（亦可恃己所能、所知、所有者為內分），則謂之情（世典亦名人欲、欲
情，凡貪權利快身意而起者，恩仇戀恨皆是，亦若今邊沁派等倫理學）：一味凝合，
如空起雲，集雲致雨，積雨成水，水必下流，故墜地獄。渴慕外分（亦可增進己所未
<頁 id="13p1638"/>
能、未知、未有者為外分），則謂之想（世典亦名天理、理想，凡修名譽立道德而起
者，仁誠禮智皆是，亦若今康德派等倫理學）：一味開化，如冰融水，蒸水為霧，霧
散成氣，氣必上騰，故升天界。若兼福慧淨願，心開見佛（此同第二漸次成相），則
幾乎復人心之本空，性水真空，性空真水，遍周法界矣。除此地獄、人、天三類，餘
有情趣，亦情多想少，想多情少，互為騰墜耳。然則皆由妄見，積生妄習；妄習既成
，妄報定有，三界惟是心造明矣。雖是自心造業招報，眾同分中（此且指定娑婆世界
為眾同分）兼有元地。此若人間監獄，非自然有（若禽獸類不以人之監獄起監獄想，
此人之妄見、妄習、妄報不同分也），非無所在（由人群共業造成此監獄，同認此為
監獄，此即人之同分妄習、同分妄見），非一切人皆被拘禁。以犯人群業習見中所同
認之罪惡，方入監獄（此即彼彼發業、各各私受者也）。雖一切人非同受苦，獄中罪
人固同受苦（此譬地獄眾生之同分妄見、同分妄報也）。設人間永無犯罪人，則監獄
之名不得存，而監獄可為房舍。盜賊處處恐人詢察拘禁，雖行空曠亦同監獄。悟此則
<頁 id="13p1639"/>
七趣本空，而業果不失，明矣。生從順習，生是人所欲也，死從變流。人既生必死也
。順趣相交，善惡俱現，從俱現中隨業引生，故純善即升，純惡即沉也。
<段/>辛二、廣以業報明（從阿難此等皆是彼諸眾生起是）：略為析之：一、就人間惡
業而明招地獄報；二、就地獄餘業而明招餓鬼報；三、就餓鬼業盡須償夙債而明招畜
生報；四、就畜生業盡轉生人間而明猶帶餘習；五、就世人妄念別修而明十種仙趣；
六、就人世淫戒漸淨而明六欲天趣；七、就世禪增進而明空色天趣；八、就欲界雜報
而明阿修羅趣。雖皆依人為根而說，非謂七趣必如是循序流轉。特佛為人類說法，修
三摩地者亦是人中凡夫，故就人類發明令易見耳，細玩經文可知。淫欲都盡，即入初
禪，已刳欲界之正性故（凡夫禪定雖斷淫欲，種子仍在，非斷性無，如石壓草，特不
起現行耳）。二禪以上，由初禪展轉增進說，亦以言辭便耳，非謂人不可徑臻也。然
四禪、四空定是凡夫、大、小乘共修行路。無「二無我真慧」則為凡夫，但「生空慧
」則為小乘，具「二空慧」則為菩薩。奪而言之，禪那必具真慧。凡夫天既無智慧，
<頁 id="13p1640"/>
則亦無禪那。其因中但執身修入，非能明悟本心故也。餘經論中，多說六道、五趣，
攝仙趣歸人趣‘或天趣，攝阿修羅歸天、人、鬼、畜趣，不別立故。又此章為護持修
三摩地人說，修神仙者亦稍有相似貌（案雍乾間，故有此一流修禪者，圓明居士嘗辨
之矣），故特為辨明之。彼修仙者，要不外固身妄想耳，寒山子謂之守屍鬼是也。補
特伽羅、譯數取趣，謂數數取生乎七趣而流轉也。略同近人所云靈魂，及數論所謂之
細身輪轉，亦積妄發生妄隨七趣淪溺耳。
<段/>戊二、結明虛妄勸除（從阿難如是地獄餓鬼人及神仙天洎修羅起是也）：精研七
趣，但一虛妄，妙圓心中皆如空華。異生昧之，依殺、盜、淫，有無相傾，善惡相奪
，故隨七趣輪迴不已。若得妙發真三摩地（忽然超越世出世間是也，故曰非定慧圓不
得真戒），尚無不殺、盜、淫（斷性亦無），何況循殺、盜、淫？故不斷三毒，不盡
三惑，縱得神通，皆有為功用，非真三摩地也。毗捺耶中清淨明誨，汝修行人勉之勗
之！否則除妄倍偽，終落魔道，非菩提之咎也。夫然，欲得真淨，可不除滅此虛妄習
<頁 id="13p1641"/>
氣哉。
<段/>丁二、辨五陰魔境，以匡扶第三漸次（從此時如來將罷法座起、至十卷究竟修進
最後垂範是）：此中陰境，皆從三摩提中漸次增進發現，蓋真智漸進相，即相似進歷
六十聖位也。而妄想漸銷相，即如次退現五十陰境也。依圓湛性湛旋生滅，展轉增進
，展轉深細，未得滅妄純真，恆有真智妄想而共轉故，故陰境非即魔事也。不知為陰
境而取著分別，始成魔事而起邪見。取著分別，此則仍由禁戒不清淨耳。然由定中陰
境而發，故歸重匡扶第三漸次也。已修三昧，漸次增進，徒以誤取，功隳垂竣，此真
深可哀者！且五陰微細魔境，非佛莫能深辨者，故發真慈，無問而自說先佛世尊覺明
分析微細魔事也。雖境兼邪正而說為辨邪──色、受、想陰魔邪，行、識陰外道邪，
識陰兼辨小乘亦是大乘之邪歧故。故亦科曰：發真慈而自說禪境邪正。明凡、魔、外
、小，皆屬妄想五陰也。此即分三：
<段/>戊一、哀無聞、深誡魔事須識，勿迷主人而隳寶覺（至宛轉零落無可哀救是）：
<頁 id="13p1642"/>
雖知真修行法，未識妄想魔境，或復認賊為子，或復得少為足；若無聞比丘者，已成
四禪還墮三惡，不亦大可哀乎！然魔邪等所以擾正修行人者，因修行人發真歸元，裂
虛空界，摧同生基；魔鬼邪神無不驚慴，故僉來惱害也。但彼群邪雖有神力，心中主
人覺悟無惑，陰銷入明，必不能近。主人若迷，隨順妄想，則魔得便而入，必隳寶覺
全身，淪溺魔類。前功雖高，一敗塗地，如宰臣家忽逢籍沒；永棄佛法，非祇犯一戒
而已矣。
<段/>戊二、歷陰境、總明妄想為本，毋欺自心而入邪歧（承接上章、至十卷圓滿菩提
歸無所得是）：陰者覆障，所謂區宇，但除覆障，非滅法相，勿色陰盡目無睹故。依
禪定境說覆障盡，但是功用，非實成就，勿色陰盡身無礙故。所現區宇，是定中境，
如明目人處大幽暗，勿作他事亦如是故。因三摩提漸次深入，彼五陰區漸次現前。入
流忘所，所入既寂，動靜二相了然不生，非色陰之盡相，念盡離念，一切精明，動靜
不移，憶忘如一者乎！因三摩地漸次增進，彼五重濁漸次超越，忽然超越世出世間，
<頁 id="13p1643"/>
非識陰之盡相，從互用中能入菩薩金剛乾慧，乃至入於如來妙莊嚴海，圓滿菩提歸無
所得者乎！從受陰盡，已能上歷六十聖位，非第一重聖位但從禪那中說者乎！至識陰
盡，方入菩薩乾慧，乃一超即圓滿菩提，非第二重聖位初阿字中即具四十二字功德者
乎（案本經第二重聖位，若豎列乾慧十信者，當云金剛乾慧，圓具五十六位功德，即
能分身八相成佛。憶大宗地玄文本論，亦有斯義，識者詳之）！識陰未盡，未免退墮
二乘魔外，非未入菩薩正定聚者乎？色陰、受陰，觀行即中禪慧境也。色陰中，多如
來、菩薩淨土華台等境，是讀誦、講說聖教之影也。受陰中，多慈悲、猛利、輕安、
空寂等心，是兼行正行六度之念也。此雖第三漸次，乃第一漸次之功也。色陰若盡，
見諸佛心，如明鏡中顯現其像。受陰若盡，得意生身，如鳥出籠，隨往無礙，乃第二
漸次成就相。所謂父母生身，不須天眼見十方界，睹佛聞法，得大神通，遊十方界，
宿命清淨，得無艱險是也。亦是由觀行位入相似位，得六根清淨也。故觀行即位成就
者，必得隨願往生佛淨土矣。又即乾慧地中欲愛乾枯，現前殘質不復續生，執心虛明
<頁 id="13p1644"/>
，純是智慧，慧性圓明者也。從是色、受陰盡而現想、行、識陰，相似即中禪慧境也
。此依初乾慧地相似歷證、至妙覺位而成金剛乾慧，正是第三漸次之增進相。又復想
陰若盡，即獲六根清淨。羅漢、緣覺識陰未盡，是為分別法執所礙（即塵沙惑）；貪
纏寂滅，湛明空境，暫齊相似位中七信，不得證法身也。然圓教人未證法身，非不有
其陰境，決不有其魔事；正信堅固，正悟圓明，正解通達，正戒清淨，了知似道不生
法愛，了知非處不隨境轉故也。是以五品菩薩，功德已難思議，持秘密藏，入遍知海
，雖名字位中人，謂已入菩薩正定聚可也。即阿難大士亦決不更有魔事，故如來重重
殷勤付囑曰：『汝今未須先取寂滅，縱得無學，留願入彼末法之中，起大慈悲，救度
正心深信眾生，令不著魔，得正智見！我今度汝已出生死，汝遵佛語，名報佛恩』。
況此五重陰濁，決是一生可得超越，故不應自生退屈也。惟無聞闇證者，又無善知識
相挾持，斯不免入魔耳。然此陰境皆依妄想，所謂『堅固虛明融通幽隱，罔象虛無顛
倒妄想』是也。重重脫落，重重發見，是所當捨，非所當取。果能直念真如，心無委
<頁 id="13p1645"/>
曲，則雖始終無一陰境可也。故曰：『把斷要津，凡聖不通』。
<段/>五陰淺深雖有分齊，每一陰中，則不必有十重境，亦不但有十重境。要之、不欺
之力人人具足，不欺自心，則一遣齊遣矣。陰境且無，況魔邪哉。餘諸經論所治魔事
，約唯本經色、受、想魔。行、識陰魔，則歸邪執破除。獨摩訶止觀中所列大備，二
乘魔後更列有菩薩魔（或即色陰中所現佛菩薩），惜天台大師但列名而未說也。此中
受、想陰中所行魔事，固是既受魔邪之魔種類，不得仍是正修行人。天魔專欲將人拘
留欲界，故專導之行淫。須知天魔非他，即神教所謂造物主。造物主者維何？即欲界
眾生，牝牡陰陽戀愛淫慾根本也。亦即世典所謂天地絪縕，萬物化醇，男女構精，萬
物化生，流行不息之化機也。持淨殺、盜、淫戒，天魔無奈何矣。故超越煩惱濁，十
類天魔不復能逞其惡。行、識陰中成諸邪論，非是受彼外道天仙教導成者，乃適與彼
類相同耳。蓋彼外道、天仙初立論者，亦是因修禪那曾親見故。此皆非他物咎，唯自
心魔，得少為足，執迷為解，本未真除疑惑（世俗學者所謂懸議微揣而默於不可知者
<頁 id="13p1646"/>
，亦即是疑惑），妄謂得成菩提。故能持淨大妄語戒，亦決不入此邪岐也。觀命互通
，卻留塵勞恐其銷盡（案神教徒之妄想永生者由此）；廣化七珍，多增寶媛，姿縱其
心，此正天主魔也。受、想陰魔，則但攝為其類而已。由其已能深達十方、十二類生
受命元由，觀由執元，故為欲界萬物之生化機紐也（康德執世界、靈魂、天神三種為
本原道理，又計靈魂、世界、皆出於神，完全投在天魔罥中。康德且然，餘卑卑者可
知）。而世俗所謂哲學者，無論但是名言，展轉執著；藉使親驗實證，終不越行、識
陰魔所發邪論耳。此中文相，即以五重陰濁禪境魔事，分為五層。每一層中，各有總
明、詳辨、結誡三段。詳辨段中，各成十節，經文自列可知。
<段/>戊三、歎法門直至菩提無乏，垂憐末世而勸持咒（從此是過去先佛世尊、至究竟
修進最後垂範是也）：此止觀中辨析魔事，乃是佛佛相傳法門。若能諳識，邪魔銷滅
，直至無上菩提涅槃，永離枝岐，更無乏少，誠十方如來一門超出妙莊嚴路也。然恐
末世未能深識，故勸修三昧前，一心持誦書佩佛頂陀羅尼咒；則亦決定直至菩提無乏
<頁 id="13p1647"/>
，一切諸魔所不能動，所謂究竟堅固者也。今禪林晨課持誦頂咒者，意存乎此。垂範
眾生，無微不盡。值此希有法門，其欽恭念之、精進修之哉！
<段/>乙三、重請重告、結歸理事唯心（承接上章至經宗分盡是）：阿難請佛『發宣大
慈，為此大眾清明心目，以為末世一切眾生作將來眼』，此本經所由緣起也。佛告阿
難：精真妙明本覺圓體，妄以發生虛妄世間，如演若多迷頭認影。妄元無因，於妄想
中立因緣性，了妄元無、且無因緣，何況不知因緣而推自然？此結成顯如來藏一章者
，所謂理則頓悟、乘悟併銷是也。是故如來與汝發明五陰本因同是妄想，乃至唯色與
空是色邊際，以至湛入合湛是識邊際；此五陰元重疊生起，生因識有，滅從色除。此
結成明圓通門章第一定義依不生滅超五重濁。及第二定義觀音圓通次第超越者，亦結
成示菩提路章所歷禪那聖位，及匡扶第二、第三漸次所說七趣、五陰者，所謂事非頓
除、因次第盡是也。真妙明覺，本圓清淨，依妄想故得聞名字，頓悟真理，垂理銷妄
，漸除妄事，融事純真；汝應將此妄想根元心得開通，傳示將來，結歸理事畢竟唯心
<頁 id="13p1648"/>
者也。故曰：阿難憶持無失。然阿難因圓通門章以來，歷明修入相，及修入中之漸進
聖位、微細魔事，冀佛重為決定理事頓漸、陰界淺深；俾修者明悟，了達虛妄，知有
涅槃，悟者勤修，深厭自生，不戀三界也。蓋既開圓悟，則應如法修入，何必戲論上
位，闊談界外哉。故此亦科曰：斷餘疑、而重辨陰際淺深，定理事頓漸。結勸不戀三
界也。斯可以知本經詮旨會歸之樞穴已。
<章 t="干.">二　會校餘部文義分</章>
<段/>云何會校餘部文義？略出大乘四經、四論，據本經文義會攝校覈之，令依本經通
餘部故，令涉大藏遍無礙故。云何四經？一、圓覺經，二、楞伽經，三、解深密經，
四、維摩詰經。云何四論？一、中觀論，二、起信論，三、成唯識論，四、摩訶止觀
。觀海有術，當觀其瀾，此之四經、四論，亦佛法大海之瀾已（本經兼律宗、密宗，
起信論兼淨土宗可知）。 
<干>甲　會校四經</干>
<頁 id="13p1649"/>
<段/>大方廣圓覺了義經，共十二分。文殊菩薩請說如來本起清淨因地法門，及說菩薩
『於大乘中發清淨心遠離諸病，能使未來求大乘者不墮邪見』，是總請也。佛說『無
上法王有大陀羅尼門名為圓覺，流出一切清淨真如、菩提、涅槃及波羅蜜，教授菩薩
；一切如來本起因地，皆依圓照清淨覺相，永斷無明，方成佛道』，是總說也。其餘
皆依此之二總，別別開演出者。圓覺大陀羅尼即如來藏，亦如大佛頂首楞嚴三昧。第
一分、第四分，同本經顯如來藏章。第三分、第七分、第八分及第十一分，同本經明
圓通門章。第二分、第六分，同本經示菩提路章。彼第五分，同本經說七趣生報。第
九分、第十分，同本經說五陰魔境。第十二分，結成五名，亦同本經。正為菩薩漸次
增進至於佛地，亦令人天、二乘共得利益，尤與本經符契，此大略也。說之不次及有
繁簡，法乃非異及無增減。彼雖唯是與婆伽梵同入覺地諸摩訶薩請說，一一皆標曰：
『為末世眾生求大乘者』，故同本經為凡夫直趨無上菩提之法門。彼之二十五清淨輪
，與本經二十五圓通，行境雖異，其為選擇入門方便則同。但本經已選定耳根圓通，
<頁 id="13p1650"/>
彼則尚須三七持戒、念佛、懺悔、標記、求決而已。然本經三七日誦持頂咒，見佛開
悟，亦隨所悟門入三摩地耳。又彼建立道場期限，經三七日得心輕安，過三七日一向
攝念，亦與本經建立道場章同，特未詳說儀軌、及專持佛頂神咒耳。
<段/>楞伽阿跋多羅寶經：初卷總非大慧一百八句，同本經初以無在顯。又從大慧復白
佛言：諸識有幾種生住滅起，至自悉檀善應當修學，同本經次以無體顯。兼上又從大
慧復白佛言：世尊所說心意意識五法自性相起，至三卷初頌宗通說通畢，同本經歷萬
法顯如來藏，阿難悟入。又從大慧白佛言：惟願為說不實妄想相起，至四卷頌曰五法
三自性及與八種識，乃至正智及如如是則為成相，同本經約四諦顯如來藏。又從大慧
白佛言，如世尊說過去諸佛如恆河沙起，至觀察諸導師猶如恆河沙偈頌畢，同本經明
圓通門章第一定義。又從大慧白佛言，惟願為說一切諸法剎那壞相起，至於內外一切
法作剎那想句，同本經明圓通門章第二定義。又從大慧白佛：如世尊說六波羅蜜滿足
起，至得自覺聖趣是般若波羅蜜句，同本經示菩提路章。又從世尊記阿羅漢得菩提起
<頁 id="13p1651"/>
，至或作涅槃見而說為常住頌，同本經說七趣生報。至四卷盡明不食肉，亦本經第一
漸次也。此所謂同，但略取其意耳。彼經凡有三譯，餘之二譯，文較明暢而不流通。
此四卷本，雖簡要而綺錯難讀。故彼經明三種意生身等，亦即本經禪那聖位。二卷廣
破外道、二乘，三卷終揀外道二十一種涅槃，四卷初揀外道七種常見，亦本經說五陰
魔境意也。彼經大旨，重在須宗通而說通。宗通惟自修行，現證聖智，說通隨人開導
，引入大乘。上悟唯心，下利含識，所謂得菩提心入遍知海者也。
<段/>解深密經，共有四分。文相義門，最為井然。一、解深密法門勝義了義之教，同
本經顯如來藏章，亦兼含本經說七趣生報。二、解深密法門瑜伽了義之教，同本經明
圓通門章，亦兼含本經說五陰魔境，亦即三重漸次。如曰：『此奢摩它、毗缽舍那，
清淨尸羅、清淨聞思所成正見以為其因』，亦即禪那進修聖位。如曰：漸次於彼後後
地中，如揀金法陶鍊其金，乃至證得無上正等正覺。三、解深密法門諸地波羅密多了
義之教，同本經示菩提路章。四、解深密法門如來成所作事了義之教，同本經觀世音
<頁 id="13p1652"/>
所發妙用，佛頂神咒所成功德。名相稍異，綜覈其義，大致同也。本經一名如來密因
（勝義）修（瑜伽地波羅密）證（地波羅密成所作事）了義（四皆曰了義教），意見
乎解深密經矣。彼經雖唯與無量大聲聞眾俱、無量菩薩摩訶薩俱，是從超過三界淨土
中說；其說勝義之教、瑜伽之教、皆有無量有情發菩提心，無量聲聞得法眼淨（案：
即不隨分別，歇即菩提，亦是於菩提心令得自在）；又訶定性二乘為增上慢（亦同法
華訶退席者為增上慢），甚合本經旨趣。善現所說，即是轉般若經，亦即大阿羅漢得
自在菩提心者也。
<段/>維摩詰所說經：初序品中，寶積與五百長者子發菩提心，願聞得佛國土清淨。舍
利弗見此佛土穢，螺髻梵見此佛土淨，同本經初阿難之取捨二門也。佛為寶積說淨土
行，及現此土之清淨莊嚴相，同本經初如來之標酬二門也。次方便品，同本經歷萬法
顯如來藏。次弟子品至不可思議品，同本經約四諦顯如來藏。次觀眾生品至入不二法
門品，同本經明圓通門章。次香積品及菩薩行品，同本經示菩提路章（如曰：若聲聞
<頁 id="13p1653"/>
人未入正位食此飯者，得入正行然後及消，乃至已得無生忍食此飯者，至一生補處乃
消等）。次阿閦佛品至法供養品，同本經保綏菩薩初心，究竟
修進最後垂範也。又維摩詰所得不思議解脫門，現諸神力智辨；即本經觀音圓通及神
咒所成德用。唯彼經屢言入正位二乘不能發菩提心，是尚用遮詮密顯耳。
<干>乙　會校四論</干>
<段/>中論：亦曰般若燈論，正觀論，大乘中觀論。共有二十七品：從第一觀因緣品、
至第二十一觀成壞品，同本經歷萬法顯如來藏。從第二十二觀如來品、至第二十六觀
十二因緣品，同本經約四諦顯如來藏。又從觀如來品至觀涅槃品，同本經明圓通門示
菩提路二章。觀十二因緣品，同本經說七趣生報。觀邪見品，同本經說五陰魔境。得
其意而觀之，奭然四解，無往非目無全牛矣。
<段/>大乘起信論，共五分：一、因緣分，同本經阿難之取捨。二、立義分，同本經世
尊之標酬：見佛發心，即眾生心。常住真心，即心真如示大乘體。妄想輪轉，即心生
<頁 id="13p1654"/>
滅因緣相、能顯大乘體相用。十方如來同一道故，出離生死皆以真心；即一切諸佛本
所乘故，一切菩薩皆乘此入佛地也。三、解釋分，更成三品：甲、顯示實義：其釋心
真如門，同本經破想相遮顯如來藏。次釋心生滅門，同本經歷萬法泯顯如來藏。次釋
生滅因緣及顯示自體相用，大同本經約四諦顯如來藏。乙、對治邪執，同本經說七趣
生報及行、識陰魔境。丙、修行正道，同本經示菩提路章。四、修行信心分，同本經
三漸次。其止觀，同本經首楞嚴性三昧。其真如三昧，同本經耳根圓通。所辨魔事，
同本經說色、受、想陰魔境。結收止觀利益，對治凡夫樂者生死不修善根，二乘怖畏
生死不起大悲，則亦總遣五陰魔矣。其明念佛治障，往生極樂，同本經持咒，亦同本
經第二漸次也。五、勸修利益分，同本經結歸心得開通，傳示將來及經益可知。故彼
論較本經，除念佛及持咒，真如三昧及耳根圓照三昧外，實無絲毫異相。等是最初方
便，令不定聚眾生入菩薩正定聚者也。
<段/>成唯識論，共三十頌，略作三門會勘：一、前二十五頌，同本經歷萬法顯如來藏
<頁 id="13p1655"/>
。後十六頌，同本經約四諦顯如來藏。用彼全論前後相互，方成本經顯如來藏章耳。
二、初一頌半兼第二十五頌，同本經破相想遮顯如來藏。十六頌至二十五頌，同本經
說七趣生報。二十五頌至三十頌，同本經明圓通門示菩提路章，兼含超越陰濁，脫離
魔邪。三、彼之全論，唯是本經示菩提路章。因彼論文義之前後互相關攝，可反顯本
經文義章章含融已！然非見彼論之條分縷析，不易明本經一體全具也。
<段/>摩訶止觀：雖復廣明諸法，部意所歸，唯在發明修進證成不可思議圓頓止觀法門
。正同本經，祇在大佛頂首楞嚴王三昧也。彼有十章，亦作三門會校：甲、就彼全部
十章：論大意、釋名、體相三章，同本經歷萬法顯如來藏。攝法、偏圓二章，同本經
約四諦顯如來藏。方便、正觀二章，同本經明圓通門章。亦兼修三漸次，捨七趣報，
超五陰濁，斷諸魔事。果報、起教、旨歸三章，同本經示菩提路章。亦即圓發耳門妙
用，亦即廣顯神咒功德，亦即圓滿菩提歸無所得。乙、專就大意一章論：一、發大心
，即是悟如來藏。二、修大行，即是入圓通門。三、感大果，即是履菩提路。四、裂
<頁 id="13p1656"/>
大網，即是示七趣報，斷疑邪見，成決定信。五、歸大處，即是越五陰區，秉金剛慧
入莊嚴海。丙、專就正觀一章論：初觀陰、入、界中專觀心門：一、觀不可思議境，
二、發真正菩提心，同本經阿難開圓悟（此即所謂從聞圓解，更觀開圓解也）。若上
根智得自在慧，更不須下列諸門矣。三、巧安止觀，四、破法遍（若文殊擇去諸圓通
），五、識通塞，同本經阿難得修門。六、修道品，七、對治助開，八、知次位，九
、能安忍，十、無法愛，同本經阿難悟禪那修進勝位。增進聖位依三漸次：二漸次攝
持戒、誦咒、離七趣妄，三漸次攝誦咒、遠魔、離五陰妄。其餘觀煩惱、病患、業相
、魔事、禪定、諸見、增上慢、二乘、菩薩九門，要皆是此保綏菩薩初心之悲教耳。
故曰發則成觀，不發無所觀也。又彼第六方便一章，當亦通用建立道場持咒（昔法智
大師常修之）。故彼部與本部，除一選意識為專觀境，一選耳根為專觀境外，更無他
異。本經未度震旦，梵僧見彼部先記與本經相似，誠得法眼清淨者也。
<章 t="干.">三　別明當部要義分</章>
<頁 id="13p1657"/>
<段/>云何別明當部要意？譬遇一本希有殊勝果樹，多人圍觀：在名學家，則起當何詮
表，當何類別，當何說明等想。在農學家，則起當何種植，當何培滋，當何收成等想
。在質學家，則起具有若干原行，如何如何化合則作如何如何現象等想。在工學家，
則起可為若干原料，如何如何製造則得如何如何器用等想。在教育家，則起應如何著
書繪圖，導兒童易解等想。在政治家，則起應如何闢土播殖，富國家出產等想。在醫
學家，則起當驗其氣味，如何泡煉，去雜毒而提精汁，和誰藥品，可治病而益身等想
。在美學家，則起當築以園苑，如何修護免侵損而成繁榮，與誰遊賞可忘憂而得樂等
想。在生學家，則起此樹由宇宙常化中，萬物展轉拒攝消長、淘汰蕃變而緣起成就，
無始無終而非無一期生存之命限，無際無域而非無一形果色之性分等想。在心學家，
則起此樹由意識潛念中，萬物展轉異同離合、分別計度而安立施設，無內無外而非無
一體並現之心境，無作無得而非無一類相熏之業用等想。雖皆如理，而各殊想；雖各
殊想，而皆充分。何者？唯是此果樹非餘故；等觀此果樹非謬故；同能具此果樹之全
<頁 id="13p1658"/>
體圓用，非得一則失餘故。若執一想而排餘想，局一是此而餘非此，諍論妄興而誠義
斯晦矣。本經當部各別之要意亦如是。不起性計，不局定見，正無妨隨喜隨宜而觀察
悟入。就四悉檀論之，亦各一一具足，順路還家，奚用枉道從人也哉！即開十意，略
明其例。若具說者，此之十門，一一門各有十佛剎微塵數句。故曰：『吾從鹿宛以至
鶴林，於其中間不說一字』。
<干>甲　本經始終唯令了達如來藏圓理</干>
<段/>圓理者何？本如來藏心，一空一切空，一不空一切不空，一空不空一切空不空，
所謂不可思議圓三諦理是也。此義前文論之詳矣。經文燦然，不勞煩引。今更出其大
意：名相皆唯妄，常遍空寂故；事用皆如幻，常遍緣起故；體性皆自真，常遍成實故
。不獨萬法唯如來藏，而如來藏亦唯一法故。如來藏非色非空、乃至非我非淨，即心
即空、乃至即我即淨，離即離非、是即非即。亦可心識、非如來藏乃至非我（我訓自
在）非淨，即如來藏、乃至即我即淨，離即離非、是即非即。如是展轉，至於我淨，
<頁 id="13p1659"/>
亦復如是（詳細說之，可成四百卷般若經）。亦可心在身內，非如來藏乃至非我、非
淨，即如來藏乃至即我即淨，離即離非，是即非即。如是展轉，至於心無所著，亦復
如是。亦可想相非如來藏、乃至非我非淨，即如來藏、乃至即我即淨，離即離非、是
即非即。如是展轉，至於見精、眚影、五陰、六入、十二處、十八界、七大、四諦、
三相續、二轉依、水火傾奪、真妄因依、二決定義、六結根元、二十五圓通門、五十
五菩提路、五重渾濁、五會章句、四清淨律儀、三增進漸次、十二虛妄生類、五十微
細魔事、二十五有雜染業報、三十二應淨妙功德，極於一名一言、一塵一毛，無不各
各亦復如是。是故唯是六根，更非他物。亦可唯是六識、六塵、五陰、五濁、七大、
七趣，乃至唯是五無間業、三有為相、二顛倒因、五魔邪境，空華幻翳，草葉縷結，
更無他物。是故各各皆成第一三昧，各各皆是第一圓通。寄方阿鼻地獄三昧、乃至非
想非非想天三昧，無非首楞嚴王三昧。妙音密圓圓通、乃至淨念相繼圓通，一一皆可
獲二殊勝、四不思議，成三十二應，施十四無畏。一一皆可讚曰：『此方真教體，清
<頁 id="13p1660"/>
淨在□□，欲取三摩地，實以□中入；離苦得解脫，良哉□□□：是則圓真實，是則
通真實，是則常真實，淺深同所入。此是微塵佛，一路涅槃門』。但以此門修圓通超
餘者，亦可如是重重單複十二，方盡乾慧。如是皆以妙覺地故，善能成就。亦可當知
汝心生虛空內，猶如太清點片雲裏；乃至亦可令識真實深樂自生，知有三界不戀涅槃
。何者？如舉心識，心識為法界，一切法趣心識，是趣不過；尚無心識非心識，何有
趣過不趣過！如是展轉，乃至隨舉涅槃，涅槃為法界，一切法趣涅槃，是趣不過；尚
無涅槃非涅槃，何有趣過不趣過！此之謂旋陀羅尼，百千萬億旋陀羅尼，法音方便陀
羅尼。所以圓妙、圓融、圓足、圓頓、圓伏、圓信、圓斷、圓行、圓位、圓自在莊嚴
、圓建立眾生、圓超二種生死、圓證三德涅槃；究竟如來，即究竟蜣螂也。悟此理者
，善得教眼，常超客觀而隨主觀；不被法轉而能轉法。法法通備，不得一法，是以本
經，一名大佛頂悉怛多般怛羅無上寶印十方如來清淨海眼也。曷謂無上寶印？大乘唯
一實相法印是也。必須通達實相，方入大乘。故曰：『亦令當來修大乘者，通達實相
<頁 id="13p1661"/>
』。又曰：『阿難及諸大眾聞佛示誨，疑惑銷除，心悟實相』。此實相印不共二乘，
故曰：『汝輩聲聞狹劣無識，不能通達清淨實相』。通達清淨實相，是之謂清淨海眼
也。靈峰佛頂文句，最多發明斯意。然從主觀觀之，本經雖可唯明此門要意，依客觀
論本經，則復不應專意於此。譬天台三大部，法雖一味圓足，而當部之宗主不同：故
法華之玄部、文部，偏重開通諦理，雖亦帶明觀心，但就隨文事相而說：而摩訶止觀
之一部，偏重修行止觀，雖亦汎明萬法，確指專觀識陰而入。本經正同摩訶止觀，重
在修三昧也。通達實相，令悟三昧之如理也。選擇耳根，令獲三昧之要門也。開示聖
位，令知三昧之直道也。守護淨戒，持誦神咒，詳明妄業，辨析魔事，令離三昧之迂
障也。今判攝本經文義分，庶幾不戾本經全部之綱骨耳。
<干>乙　本經始終唯令修證如來禪妙宗</干>
<段/>云何名如來禪？試略徵之：十方如來得成菩提、妙奢摩它、三摩、禪那，一也。
十方如來三摩地中，見緣想相如虛空華，元是菩提妙淨明體，二也。於奢摩它微密觀
<頁 id="13p1662"/>
照，身心蕩然得無罣礙，了然自知獲本妙心，三也。皆獲一乘寂滅場地，真阿練若正
修行處，四也。十方如來修十八界，皆得圓滿無上菩提，五也。緣心自在，因入流相
，得三摩提成就菩提，六也。反聞聞自性，性成無上道，此是微塵佛，一路涅槃門，
七也。奢摩它中用如來毗婆舍那，清淨修證，八也。頓悟禪那，修進聖位，九也。乃
至十方如來究竟修進，十也。凡是皆詮一味清淨如來禪者（案：本經名詮中，禪定、
禪那二名，似有區別。若曰：縱有多智禪定現前，必落魔道邪道。又曰：擾亂禪定。
此禪定名，皆目九地三乘所共修者。故為魔擾及落邪道，猶謂之禪定也。若曰：不假
禪那，無有智慧。又曰：未識禪那，樂修三昧。此禪那名，但目一味如來禪者。故四
禪四空及二乘，皆奪其無有禪那）。云何妙宗？妙者不可思議，宗者真唯識量。若悟
若修若證，一一心緣路絕，言思道斷，唯是自覺聖智境界。無可宣示，無可觀待，無
有少法能見少法。昔天台師說摩訶止觀十章曰：『正觀一章，唯聖默然；旨歸一章，
非說非默』。本經亦唯聖默然及非說非默，故名如來密因修證了義。密因者，密悟也
<頁 id="13p1663"/>
。密悟、密修、密證，皆一味如來清淨禪，是謂如來密因修證。了義者，唯心現量無
能所中、所了密悟、密修、密證無境界之境界也。亦可如來密因即如來禪，非可修相
，非可證相。而無可修無可證中，修而證悟，證而悟修，悟而修證，修而證成。豈曰
不立文字，乃畢竟非文字所能到也。豈曰佛祖秘之而不傳示，乃畢竟唯當人自悟，非
名相所能傳示也。故曰：『吾語非密，密在汝邊』。洞山曰：『我不重先師道德佛法
，只重渠不與我說破』。若說破即是者，不說破又何足重乎？經曰：『性汝不真，取
我求實』。誰非丈夫，乃不自奮！蓋說破的畢竟非自家的，自家的畢竟無能說破也。
即如本經，阿難、大眾各各了然自知獲本妙心。又曰：妙音密圓，妙香密圓，乃至由
我觀聽十方圓明。凡是亦畢竟唯阿難、大眾、諸摩訶薩、大阿羅漢，各各了然自悟自
證，無第二人能知，非言詞可相喻，非神通可相及。茍不然者，鹿園會中同聞說法，
何僅憍陳那悟妙音密圓？而講說本經者，何不一一獲本妙心，自知修證無學道成？故
阿難所得者，雖不離聞熏聲名文句味。其超然自悟處，決非義解之徒可能通也。是故
<頁 id="13p1664"/>
異類中行諸大覺師，或作沙門、白衣、居士、人王、宰官，乃至淫婦、屠販，與其同
事，稱讚佛乘，令其身心入三摩地。終不自言我真菩薩，真阿羅漢，洩佛密因。雖然
、世尊無密語，釋迦不復藏。若得身心入三摩地，發真歸元，十方菩薩及諸無漏大阿
羅漢，心密通吻，當處湛然；咳唾掉臂，與諸如來同會神通大光明國，何秘精之有哉
！道不遠人，人自遠道。阿難自責恃佛威神，將謂如來惠我三昧，不知身心本不相代
；致雖多聞心不入道，有志者可深長思矣。故欲同阿難於如來密因修證了義真經，奉
持無失，直須身心蕩然，虛空消殞，勿徒將不了義說迴為己解，疑悟後學耳（案：如
來禪，諸經論中廣有其名。而分如來禪、祖師禪之目，始見仰山對香嚴言。但斥直悟
直指本有，毫不假功勳者，曰祖師禪。此正所謂如來密因，非如來禪外別有一祖師禪
也。士夫往往謂禪家，以尊經守戒清淨慈忍為如來禪；訶佛罵祖縱橫殺活為祖師禪，
不知禪宗諸師，拈弄種種脫空葛藤，現作種種異類行徑，無一可作實法會者。癡人說
夢，都無交涉）。
<頁 id="13p1665"/>
<干>丙　本經始終唯令頓究眾生心二本</干>
<段/>言眾生心，則攝世間出世間一切法。此心常如真性，即菩提涅槃本。此心生滅妄
想，即煩惱生死本。一心二本，不相離捨。離真性，無妄想得轉、得起；離妄想，無
真性可說、可示。因妄顯真，融妄純真，則成如來菩提、涅槃。故曰：『此心生滅因
緣相，能顯示如來自體相用』。而如來藏自體相用，皆合涅槃清淨妙德。則覓妄想生
滅，畢竟了無可得。經曰：『汝等當知一切眾生，從無始來生死相續，皆由不知常住
真心，性淨明體；用諸妄想，此想不真，故有輪轉』。又曰：『一者無始生死根本，
則汝今者與諸眾生用攀緣心為自性者。二者無始涅槃菩提元清淨體，汝今識精元明緣
所遺者，由諸眾生遺自本明，雖終日行而無所覺』。又曰：『虛妄相想，惑汝真性』
。又曰：『念念生滅，遺失真性』。又曰：『遺失本妙圓妙明心寶明妙心，認悟中迷
』。又曰：『則知汝心本妙明淨，汝自迷悶喪本受輪』。又曰：『迷己為物失於本心
，為物所轉；若能轉物，即同如來身心圓明』。又曰：『此見及緣，元是菩提妙淨明
<頁 id="13p1666"/>
體』。又曰：『一切浮塵諸幻化相，其性真為妙覺明體』。又曰：『皆是覺明明了知
性，因了發相從妄見生』。又曰：『觀相元妄、無可指陳，觀性元真、唯妙覺明』。
又曰：『汝但不隨分別，歇即菩提、性淨明心』。又曰：『是故汝今知見立知即無明
本，知見無見斯即涅槃無漏真淨』。又曰：『空生大覺中，如海一漚發，漚滅空本無
，況復諸三有』。乃至曰：『本覺圓淨，非留生死；皆因妄想之所生起』等。綸貫全
經，莫非斯意。若能於此發明了當，直下圓寂，直下現成。迷即生死，悟即涅槃。本
無煩惱，元是菩提。不得、則輪迴無了期；得、則明心見性，彈指成佛，更不假如何
若何矣。
<干>丁　本經始終唯令直成首楞嚴三昧</干>
<段/>心一境性、等寂、等至、等照、等現、等住持、等含融，無邊微妙真實常樂我淨
功德，名曰首楞嚴王三昧。首楞嚴、譯一切事究竟堅固。以一切事皆真如相故，亦即
真如三昧。是法住法位，世間相常住。三千在理，無間聖凡；三千果成，同名常樂，
<頁 id="13p1667"/>
是之謂一切事究竟堅固。此大三昧為三昧海，是一切三昧所朝宗，涵容出生統攝調御
一切三昧而得自在。故又名王三昧、海印三昧、健行三昧、健相三昧。一切如來皆從
此三昧海流出，故名如幻不思議佛母真三昧。最圓、最通、最勝、最貴，故名大佛頂
首楞嚴三昧。一切菩薩行門，無不依此三昧建立，故名諸菩薩萬行首楞嚴。是故阿難
所悟實相，觀音所成妙德，咒心所具神功，乃至如來妙莊嚴海，皆是此三昧也。廬陵
師曰：『依究竟堅固之理，立究竟堅固之行，修究竟堅固之行，證究竟堅固之理』。
夫然，行依理立，理為成行，行能證理，證理功圓；利他妙行，盡未來際，而其中心
，獨在一切事究竟堅固之妙行。故曰諸菩薩萬行首楞嚴，非謂此三昧但是事行而非理
性也。
<干>戊　本經始終唯令選入耳根圓通門</干>
<段/>詳諸全經，此意非局一章。顯如來藏，是出耳根圓通門之真實性也。示菩提路，
是入耳根圓通門之增進相也。守戒攝心，立壇持咒，是開發耳根圓通門之加行也。勸
<頁 id="13p1668"/>
除妄習，誡識邪歧，是輔成耳根圓通門之方便也。而其選耳根為圓通門也，先之以選
根門。初破想相，已露端倪。不然，何不發明能推心離前塵真分別性（所謂性識明知
是也），乃結歸誤執妄想不成聖果耶？次就見精，更極其致。不然，何不發明真如性
本來非見、聞、覺、知，乃歷顯常遍精見性惟汝真耶？至夫四科加立六入，七大加立
根大，則義益確然矣。逮曰：『分汝湛圓妙覺明心，為視、為聽、為覺、為察，則汝
現前眼、耳、鼻、舌、及與身、心，六為賊媒，惟汝六根更非他物，則汝六根亦復如
是』，而言益顯然矣。進之以選耳門，初曰：『當驗此等六受用根，誰合、誰離，誰
深、誰淺，誰為圓通，誰不圓通』？則已示聞根離、深、通、圓矣。次曰：『其形雖
昧，聞性不昏，縱汝形銷命光遷謝，此性云何為汝銷滅』，則彌顯聞根圓湛妙常矣。
而選根門，正為選耳門之前河而已。交師楞嚴正脈，最多發明斯意（楞嚴諸疏，唯藕
益、交光為大家）。然當說為別一要意，否則反障悟門，不得發自在慧而見真平等性
故也。今更綴以略言，助明斯門大意：
<頁 id="13p1669"/>
<段/>一、專所要：此明何故不總觀一切法，離析諸事，專注一門之要因也。此別為二
：甲、恆諦審一意境，易得離念故；四十二章經曰：『制心一處、事必成辦』，亦世
俗所謂有志者事竟成也。此在尋常修學術、立功業既然，而修奢摩它入珊摩地者，尤
貴攝心安住一境，平等流入，不令馳散。久久諸想澄寂銷落，則離念觸證真如矣。乘
此增進，不著不退，必得心華發明，洞十方剎。唯近世談心理學者，亦曰使吾心僅有
一覺境，一往綿延，則浸假必至於無所覺知；而其覺固自若。但彼無禪那、般若，故
非沉沒昏著，即轉念別緣，散亂退失。彼謂其覺固自若者，亦無現證，但有轉念起時
而比量推知耳。乙、不和合諸見相（見指根識、相指根塵），易證唯心故：若此見識
緣了色境，見精頓現物我萬象，固如鑑光無別分析。同時意識次第分別，亦同分別鏡
中華影，宛然唯一心鏡，決不得起心外別有實我實物等想。若以鏡中華影無質可持，
故非樹上實花，則以華質可持故而取想樹上華實有者，是由見識和合觸識、意識而起
。謂樹上華有香可嗅、有味可嘗、有攀折之聲可聽、有輕重之量可權，故是心外實有
<頁 id="13p1670"/>
物者，則是見識和合餘五根識所取相而起想者也。若見識不與餘五根識和合、而取其
相者，則所了色境，畢竟與鏡華、水月無殊。祇是見識託本識種變現影像，唯自見所
覺故。離自見所覺外，畢竟無可證明物境別有實在處故。如是六根識所了境，各各離
析而不和合。聞一切言，皆同回響。嗅一切香，皆同入息。嘗一切味，皆同噉空，（
暖冷和合身識所得，香臭和合鼻識所得，魚肉酒飯醬醋葷蔬和合、六根六識所得。去
此種種，請思所謂甜酸苦辣當作何狀？昔某禪者夜宿塚間，掬水飲之甚甘，曉見水從
塚出，且雜泥穢，不覺大嘔，由是頓悟萬法唯心。然暗中特不和合眼識耳。世人食鹹
蟹等，其氣腥臊與膿血同，若於暗中遇之，恐轉大嘔耳）。觸一切礙，皆同握拳。意
識分別一切法相，皆同龜毛、兔角，唯是想思施設名言分理（此即是意言唯識觀）。
其前五根識所緣五塵境，各各平等，本無分齊（一切物象皆分齊相）。皆由眾生無始
無明，迷一法界，成六亂因，見相織妄，串習成熟。意識內依末那、藏識，任運領錄
五識所得、而取其和合相，故有俱生物我內外等覺。依之施設想像名言，計度名相，
<頁 id="13p1671"/>
轉益堅執，遂似物我內外有一定封界、而牢不可破。且計香、色、聲、味、皆叢生一
物體發現，而彼物體別有實在，非但色等五塵。不知離去色、香、味、觸，所謂實在
物體，正唯意識、依內意我法執所施設之名言，同乎龜毛、兔角而已。故六根塵識，
若離析而專一別觀之，前五根塵立證圓遍（辟視得白，視與白一，離視無白，其白與
盡虛空白無際。辟拊得堅，拊與堅一，離拊無堅，其堅與盡大地堅無界。本無石名，
亦無石實，設有石實，惟此堅白之分齊相。此分齊相，惟由意識依本識中諸不相應行
法種子、及依眼身識所得白堅塵和合幻現，由之安立石名，還取以當石實。故不和合
，立證圓遍）。第六根塵立證常寂（既但名言則同空華，知是空華即無輪轉），而悟
一切唯心所現，頓契如來藏妙真如性矣。然非擇取一門，久久專觀成熟，無力違彼無
始織妄業流，而令勝解恆常任運現前。然一門業流，全攪十八界和合而成。故違一門
業流，即是違十八界業流；而一門清淨時，十八界同時清淨也。
<段/>二、機所宜：此明選觀音圓通，堪教阿難及此土眾生。蓋但有前義，則可隨指一
<頁 id="13p1672"/>
門，奚用專擇，故繼之論根機所宜也。此亦為二：甲、閻浮教體，音聞清淨故；汎論
餘世界及此界眾生各別根性，心色諸法，皆成教體。剋就閻浮人倫得成學術政教，皆
依名言建立。所詮法體，雖該一切，能詮教體，則唯聲塵、色塵、法塵（禽獸不解人
名言者，人之意識所緣法塵，不與彼同分故。又離意識所緣法塵，則字但色之點畫相
，而語但聲之屈曲相、都無義理，不詮義理、則非言教，而與禽獸共緣聲色無異。又
近世教育盲童者，鑄為凹凸字形能令用手拊觸識字，則觸塵、身根、身識亦為教體矣
。然此乃盲聾啞等人特別習慣所依，非一切人言教共依，故今不取），不相應行諸法
（名、句、文等，即是不相應行假法，故言詮亦必兼有之。此法禽獸心中亦有，若知
節候、知彼此等；人之意識分別施設，最為深刻微細周遍）。耳根、耳識、眼根、眼
識、語具（舌根為語具一要件，然語具不盡於舌根。且舌根之本能在於司味，若啞人
不能作語而未嘗不辨甘苦，故曰語具不曰舌根）、意根、意識而已。餘根塵識，皆非
教體。然不相應行法，唯是依色心所現分位假；體唯色心，無別自體，故非教體。法
<頁 id="13p1673"/>
塵當分，唯是前五塵之落謝影子，非離聲色別能詮表，亦非教體。眼根、眼識，所緣
文字色形，顯然內外相對，向背相殊，兼可藏貯長久保存，令人執著心外實在。且字
根必依語源起，以有音韻，始能用之互相告教，故非教體全分，且非清淨。舌根、舌
識、雖能宣揚諸名句味，必先和合意識種種作意而起；且非自所緣境，故非教體全分
，且非清淨。意根、意識、雖能默容遍了一切諸法（案天台師獨選意識，當亦因此）
，然所緣亦多分是前塵無體影子諸非量境，故非清淨。耳識多分隨此非量意識，而轉
增助意識封執名言，貪著戲論，故亦非清淨。獨聲塵之音境、與耳根之聞精，確是名
教全體。法音一歷耳根，聞慧永持心藏。而又唯是清淨現量性境，聲處全聞，聞外無
聲。而聞尤親切乎心體。與吾人入道因緣，有如是等獨宜事，故選耳根。乙、阿難善
根，聞力殊勝故；阿難積劫聞持諸佛法藏，耳根最為通利，善種久習成熟。從循聞而
滯著，過失既多；就勝聞而旋歸，功能亦大。比若人身左右二手，以右手常多動作故
，不獨感覺較敏，運用較便，且體力亦大於左手。成諸事務，不論善惡，莫非右手向
<頁 id="13p1674"/>
前為之。造惡事既能殊勝，造善事亦殊勝。覺悟此手造惡多時，但須改之造善而不復
造惡耳，豈須解腕而易之哉！悟此則一切煩惱皆得為觀境；煩惱彌重，反之功德彌大
。況阿難所聞持，本皆佛法，一旦反聞聞自性，性成無上道，則畜聞所成之過誤，頓
成法光明聚，無量百千大陀羅尼門矣。且其聞習聞根深利，從別門修，必被聞牽，不
能折伏聞中攀緣。令之反聞聞性，則聞無所遁，聞習必自伏歸元。與阿難多生習種，
有如是等獨宜事，故選耳根。
<段/>三、法所勝：蓋但前義，則疑十八界法自體原無勝劣，祇依一界一人機之所宜選
耳根爾，何為微塵如來同此一門入耶？故進明聞根不獨對機宜而勝，其法體自勝也。
此亦為二：甲、根塵識三對簡，而顯六根勝：如就見精顯性，及『知見立知即無明本
，知見無見斯即涅槃無漏真淨』等，此顯六根順真勝也。如曰：『汝今欲令見、聞、
覺、知，遠契如來常樂我淨，應當先擇死生根本，依不生滅圓湛性成，以湛旋妄生滅
，伏還元覺得元明覺』。又曰：惟汝六根媒賊自劫家寶，故但從一圓根深入無妄，彼
<頁 id="13p1675"/>
十八界一時清淨。又曰：『今汝諸根若圓拔已，內瑩發光，浮塵器世間諸幻相如湯消
冰，應念化成無上知覺』。又曰：『若欲除結當於結心』，及『隨汝心中選擇六根，
根結若除塵相自滅』等。此顯六根逆妄勝也。如曰：『塵塵同源，縛脫無二，識性虛
妄，猶如空華』。此簡六識劣也。又曰：『汝等見聞元無異性，眾塵隔越，無狀異生
』。此簡六塵劣也。要之、塵相障礙，識相虛妄，旋根則妄識不織，塵礙自銷耳。又
按：唯識述記，問：三和合何故唯根獨勝？答曰：一、由主故，有殊勝能名之為主。
二、由近故，能近生心及心所也。三、由遍故，不唯生心所、亦能生心故。四、由續
故，常常相續一類而有。塵境非主、非近、且不常繼，識心非遍，亦不常續，故境、
識劣而根獨勝。此亦足為揚搉根、塵、識三準繩者也。乙、耳根五根對簡，而顯耳根
勝：眼、鼻、身根，功德不圓滿矣。舌宣言理、非無間斷；且舌本緣味塵，須合中知
，應知舌根為劣。其眼見、局物境明暗、向背、通塞而轉，未是全離。鼻出入息，亦
須合知。意雖圓滿深廣，恆依見等積集塵影而轉，亦非全離。唯耳周聞十方無遺，動
<頁 id="13p1676"/>
若遐邇，靜無邊際，既圓且深；而又全離物相，不隨物相而局，故通真實。不循物相
而轉，故常真實。欲證聞精離物相而圓常，試闔目澄聽之：假想世間一切盡滅，唯存
全聞之音，全音之聞。世間盡滅，則無時限界量可得；超時限界量而音聞綿綿非無，
則聞精圓常也，明矣（案：勝論謂音聲性唯真空、亦通）。故五根所不齊，身心不能
及也。
<段/>四、門所貴：蓋依上義，則應法體實有優劣，然歸元性無二，特初心方便門、遲
速不同倫耳。故門之所貴，貴在初心即直同深心，淺深同所入也。夫法無優劣者，以
一切法一性如如；親證一如，尚無見聞覺知、色聲香味諸法，況有法之優劣可較量乎
？今為初心（未入正定聚為初心）入門方便，既依俗諦說十八界、七大等法，豈得無
優劣哉？此亦為二：甲、淺深同入義：蓋聞中淨圓通常德，凡聖無別。非若眼根，諸
佛無向背，異生有向背，故圓通德有殊。非若意根，諸佛無生滅，異生有生滅，故淨
常德有殊。非若身根，諸佛無邊際（若佛頂相無能見者），異生有邊際，故圓德有殊
<頁 id="13p1677"/>
。非若器界，諸佛無障礙，異生有障礙，故通德有殊。諸佛聞盡法界，大菩薩聞微塵
剎土，阿羅漢聞大千界，大梵天聞小千界，吾人聞數方里，此特聞量之異；是由和合
眼識、意識計度而起，非聞體也。聞體超過時限界量，吾人本聞當體離絕。雖大菩薩
猶不能窮，唯佛與佛乃能究盡。故末劫沉淪，但從聞中入，即頓同諸佛也。唯佛窮盡
，故從凡夫直至等覺，淺深同所入也。選方便門既為初心，則雖圓通而唯深心能入，
殊非所貴。若普賢『心聞洞十方、生於大因力』等是也。雖隨夙習，仗佛威神，能令
初心隨宜得入，不通聖性；非常修學，則入聖位趣佛菩提，更須改從別門修習（若從
煩惱觀等皆是），尤非所貴。若難陀『鼻想本權機，祇令攝心住』等是也。故唯觀世
音為最也。乙、初修入流相：選門為初心，尤貴在初於聞中入流忘所。若至盡聞不住
，則循之增進，更無異門可擇矣。云何初於聞中入流忘所？先悟聞性圓常通德，即如
來藏妙真如性。身相世相，一切圓融，空海湛澄，十方圓聞。聞外無聲，聲唯是聞。
聞體隨為聞相、聲相，當處出生，隨處滅盡（世俗學者，執聲浪傳遞來耳中方聞，此
<頁 id="13p1678"/>
必先據自身及器或發聲之人之處所，乃有彼此往來相可計度。隨世間世俗諦說則可耳
，世間勝義諦已不然，聞體圓遍湛若虛空，何從有往來等相可得哉）。不相待故，了
無彼此界量，所謂『鐘中無鼓響，鼓中無鐘聲』是也。剎那現起，剎那湛旋，不相到
故，了無前後時限。所謂『鐘鼓不交參，句句無前後』是也。聞聞圓常，聲聲寂滅，
唯一性真妙覺明體（按：此在見性中，亦即『旋嵐偃嶽而常靜，江河競注而不流，野
馬飄鼓而不動，日月歷天而不周』。然在見中，常人多難忘目前相對相到之物我方所
，故此唯深心能證也。非若聞中本離身相世相，無論何人何地闔目澄聽，皆能立驗聲
生聞中剎那寂滅，無往來相，無前後相），如是心心無間，平等流入，不稍別緣，則
終夕間必能頓證動靜二相了然不生，而得三摩地也。由是漸漸增進，則非言語可宣說
矣，此謂入流忘所。入流亦即逆流：若旋聞中，於聲起在東、在西、在遠、在近、人
語、鳥鳴、海嘯、風號等相想，須覺此是和合意識積聚眼識塵影織妄所起業流，唯意
識名言境，非性聞中有如是事。逆之而不隨順分別，不隨順業流，則聞本聞而入真流
<頁 id="13p1679"/>
矣。設猶未能逆彼妄流，則應觀察今此聞中本無物我方所等相可得，何因而起如是等
想？則知唯是隨順意識計度分別，但有名言都無實物，畢竟唯心！云何自心還取自心
？心無可取，無可取故亦無能取；能所雙絕，絕絕亦絕。則妄流逆、而旋入真流矣。
修此耳根圓通，最宜住大海中。波浪潮音，綿綿恆恆，平等圓滿，圓滿平等，聞遍空
海，空海唯聞，聞聞湛寂，聞聞真常。安住唯聞真現量中，妄想攀緣既不得起，又不
墮入陰山鬼窟。雖未開聞悟者修之，必不久得佛三摩地；特漸增中陰境現前，當善覺
悟無惑而已。此亦方便之方便歟！
<干>己　本經始終唯令得就佛乘方便行</干>
<段/>此蓋大藏經論通相：雖廣說聖地、佛地、行相功德，唯是令信仰、令了悟、令學
習、令隨順故。唯是令不定聚眾生，趨入佛乘之方便故。其已入正定聚大士，得三昧
故，得陀羅尼故，一微塵中具見三千世界經典故，一身無量身遍入諸佛法會故，已直
接法界清淨等流故，超過世間言思境界。其造論宏經，唯為開導末劫有情耳，故起信
<頁 id="13p1680"/>
論唯結歸修行信心也。善財入法界，亦唯修證信心也。而本經此意尤明顯，然祇為佛
乘方便，畢竟不為餘乘也。何者？餘乘之極果，亦唯是佛乘之方便故。一曰：『十方
如來得成菩提最初方便』。二曰：『吾今為汝建大法幢，亦令眾生獲妙微密性淨明心
，得清淨眼』。三曰：『亦令當來修大乘者，通達實相』。四曰：『令汝會中定性聲
聞、迴向上乘，阿羅漢等、皆獲一乘寂滅場地』。五曰：『憫會中緣覺、聲聞菩提心
未自在者，及為將來眾生、開無上乘妙修行路』。六曰：『憫阿難等及諸眾生，為出
世因作將來眼』。七曰：『汝菩薩等最初發心，從何方便入三摩地』。八曰：『入菩
薩乘求無上道，何方便門得易成就』。九曰：『普為大眾及諸末世修三摩地求大乘者
』。乃至十曰：『傳示將來諸修行者，令識虛妄知有涅槃』。略云如是，大旨可見。
<干>庚　本經始終唯令持心戒永斷淫愛業</干>
<段/>雜居眾生，皆以淫欲而正性命。淫欲故愛，貪愛無厭故盜；違愛故憎，憎慢凌毒
故殺。愛慢相傾，纏縛生死輪迴之苦，非奢摩它及佛出世，不得解脫。能持佛戒，永
<頁 id="13p1681"/>
斷淫欲，淫愛斷故，殺盜全離；正性刳故，現業自違，現業違故，必得禪那；得禪那
故，必發般若，發般若故，必成菩提：所以三緣斷故，即菩提也。然小乘律首重淫戒
，為斷貪欲了生死故。而大乘律首重殺戒，為發慈悲度眾生故。本經亦首列淫戒者，
一、以阿難為性比丘尼積生淫習纏綿，致阿難幾毀戒體而為本經緣起。此意直貫全經
，故處處注重斷除淫愛業，而一名救護親因度脫阿難及此會中性比丘尼也。二、以修
三昧為本經主意，非淫欲盡不成禪那，故以墮淫發起。中間說清淨律儀，說增進漸次
，辨妄報，辨魔事，皆首告特重斷除淫愛業。乃至識陰垂盡，多增寶媛，縱恣其心，
仍是淫根魔種。剋實論之，唯佛一人號究竟持戒者。故永斷淫愛者，亦唯是佛。生一
念法愛者，皆淫愛也。因戒生定，因定發慧，蓋一往之談耳。真定、必因真慧而得，
真戒、必因定慧而成。真戒即是金剛心地，真戒即是妙莊嚴海。無邊功德，皆真戒相
！無上菩提，唯真戒體。故成佛度生，盡未來際，除持淨戒斷淫愛業外，更無餘事！
非戒淫為修首楞嚴三昧，而戒淫即是證首楞嚴三昧也。
<頁 id="13p1682"/>
<干>辛　本經始終唯是持頂咒永脫魔邪障</干>
<段/>阿難之墮淫室，因娑毗迦羅魔咒也。故本經廣辨析魔邪，而對治者則佛頂神咒也
。始於經序分中頂光寶蓮化佛宣說，銷滅惡咒，提獎阿難；終乎經益分中能持此咒，
如教行道，直成菩提，永無魔業。中間除重宣神咒，廣顯咒德外，稱讚咒功者尚不一
而足，蓋不勝繁引也。然魔邪者：鬼神魔、天主魔、煩惱魔、五陰魔、二死魔，破戒
邪、惡見邪、外道邪、上慢邪、權乘邪是也。故永脫魔邪者唯佛，而持咒者永脫魔邪
，故持咒者即身是佛。咒能銷除一切魔業，化諸塵勞成妙功德。咒能息滅一切邪見，
轉諸邪倒成正法門。故咒是諸佛母，是諸佛心，是諸佛頂，是諸佛印；故本經得名大
佛頂悉怛多般怛羅無上寶印，十方佛母陀羅尼咒灌頂章句也。
<干>壬　本經始終唯令確立因果常住信</干>
<段/>經曰：我見如來三十二相勝淨妙明紫金光聚，猶如琉璃，是以渴仰從佛剃落。又
曰：妙湛總持不動尊，大雄大力大慈悲，令我早登無上覺，於十方界坐道場。又曰：
<頁 id="13p1683"/>
如是三種顛倒相續，皆是覺明明了知性。又曰：精金一純更不成雜，如來菩提亦復如
是。又曰：而如來藏，隨為色空周遍法界，唯妙覺明圓照法界，即心即空，即地即水
，乃至即常即樂，即我即淨。又曰：應當審觀因地發心，契果地覺，常樂我淨。又曰
：明相精純，一切變現，皆合涅槃清淨妙德。又曰：如果位中菩提、涅槃、真如、佛
性、菴摩羅識、空如來藏、大圓鏡智，清淨圓滿，體性堅凝。又曰：是明妙蓮華金剛
王寶覺。又曰：上合諸佛本覺妙心，下合十方一切眾生乃至一切眾生，實本真淨，十
二類生覺圓心體，與十方佛無二無別。夫然，十界、百界，依報、正報，若性、若相
，若因、若果，皆是法性佛身土中稱性緣起。如帝珠網瑩映無盡，如金剛王常住不壞
，如摩尼寶清淨具德。同乎妙法蓮華，一色一香皆成佛道；大方廣佛華嚴，一行一位
皆是佛地。故本經名大方廣妙蓮華王也。佛子立此信，則入諸佛位，確乎不可拔，即
是成佛已。
<干>癸　本經始終唯令必入解行相應地</干>
<頁 id="13p1684"/>
<段/>初阿難啟請得成菩提之方便行也，佛則告曰：汝今欲研無上菩提真發明性，應當
直心酬我所問。由是節節開其道眼，令得通達大乘實相。遍計萬法，曾無許可；諸緣
既息，妙性真常（所謂此是諸佛相傳心體，更勿疑也），倒想一銷，法身頓獲（所謂
一念回機，便同本得，不可輕也）；令行須與解相應也。無始虛習，猶如瘧種，偶爾
暫忘覺照，任運還起戲論，此非攝心巧修止觀不能淨也。故曰：汝雖歷劫憶持諸佛妙
嚴，不如一日修無漏業。由是節節示其行相，令悟修證禪那聖位。倒施聞機攝伏攀緣
，從入流相得刪磨地。心慮虛凝，微細惑斷；令解須與行相應也。行不應解，錯亂劬
勞修證，別就魔外權小，不成正覺。解不應行，生性業流莫違，還旋天人鬼畜，不得
自在。迷晦即無明，發明便解脫；六解一亦亡，解結因次第。理則頓悟，乘悟併銷；
事非頓除，因次第盡。皆是令必入解行相應地者也。梵語瑜伽，華言相應，故解行相
應地，即大乘瑜伽師地也。惟少林師亦曰：『明佛心宗，行解相應，名之曰祖』。故
亦即祖位也。嘗觀之傳燈錄：道副、不執文字，不離文字，而為道用。師曰：汝得吾
<頁 id="13p1685"/>
皮。此所謂說理而通理，聞解圓宗而未應行者歟？總持、如見阿閦佛國，一見更不再
見。師曰：汝得我肉。此所謂通理而明道，證解圓宗而未應行者歟？道育、四大本空
，五蘊非有，不得一法。師曰：汝得吾骨。此所謂通理而行道，解行相應者歟？慧可
、禮拜依位而立。師曰：汝得吾髓。此所謂明道而行道，行解相應者歟！解乎行乎？
行乎解乎？其頓漸如何乎？依正比量，亦漸亦頓：理解相應事行故漸；事行相應理解
故頓。一切行位、圓其一切行位，都無自性故頓；一一行位、各攝一一行位，不壞自
相故漸。依真現量，非頓非漸：所證無境界故，所修無轍跡故，唯是如來藏一心故，
常住剎那際三昧故，過世間道故，出言思路故。尚無解行可得，況有頓漸可立！而解
行相應地者何地乎？依正比量，觀行即佛位去，皆可得論相應。未相應者，特名字即
位耳。依真現量，達大道兮過量，通佛心兮出度。不與凡聖同躔，超然名之曰祖。解
行相應地乎，不離螻蟻腳下，直出毗盧頂上。本經必令入解行相應地，亦祖師殷勤教
誡之意也。說理者多，通理者少，明道者多，行道者少。六朝、三唐各大乘宗祖師，
<頁 id="13p1686"/>
無不說通明行者也。今焉則亡，斯可慨已！本經牟尼大師為垂典範，阿難古佛為作標
榜，必令通理行道，此所以稱世希有法門也。雖然、密因了義，潛符密證，蓋有非言
辭可論量者矣。
<章 t="干.">四　散釋艱文澀義分</章>
<段/>云何散釋艱文澀義？謂於本經隨所觀察，隨所思擇，一句、一章有關節處，甄理
而疏析之；不綜覈經文及依經文次第也。 
<干>甲　經名</干>
<段/>本經列舉五名，共八十字，結經人最題之為十九字（案：歷來皆言譯經人所略，
此必不然，經中五名本各別列舉者，不應梵帙遍題其首。且經中結成多名者，不獨本
經，若圓覺經亦有五名，故梵本首亦必題有此最略名。然則非略於譯經者，而由結經
人所最也，明矣）。奉持者猶以繁長不能一句讀，略稱大佛頂首楞嚴六字，可謂簡而
不遺者也。或單題大佛頂或首楞嚴，乃偏生異解矣。試論定之：
<頁 id="13p1687"/>
<段/>大字同乎一二、方圓，用表眾生（情無情物、世出世者）心或色心數量，但是名
相，無自體用。辟云大乘、大人、體大、用大，若離人乘體用但云曰大，必不知大何
所大矣。曰乘、曰人、曰體、曰用，則不待表以大而自有其所詮法體。亦如妙法蓮華
妙字，離諸法則妙無所寄，故不應離去佛頂而獨取『大』字訓法身也。般若譯慧，菩
提譯覺，梵語佛陀、此云覺者。覺者是人，般若、菩提是法。得無上菩提者，名曰最
正覺者。慧、覺法寶，覺者佛寶。一體三寶，則絕言思，亦不安立佛陀名義。別相三
寶，則有軌範，不得紊亂名詮義界，故不應逕釋佛為般若也。頂字遍在多物上轉，佛
頂離見，非人物等頂皆離見，故不應析去佛字，獨取頂為解脫也。三德既然，餘三應
知。一一三三，亦如是知。今釋頂必是佛之頂，佛頂高廣無際（以一切眾生皆在佛頂
中，故無有能見佛頂邊際者），名大佛頂。
<段/>然何以本經不應單稱為大佛頂耶？應作是說：佛頂即是經文所謂亦說此咒名如來
頂（佛與如來同是佛號），此如來頂光咒出生十方諸佛，乃至具足無邊功德，遍能救
<頁 id="13p1688"/>
護一切眾生；凡持誦者隨願成就，脫諸苦難，獲諸利樂，故名曰大佛頂，此則大佛頂
但密詮，在眾生邊但是他力。本經非但密詮，非但令眾生仗他力，故不應單稱大佛頂
。復作是說：咒名摩訶悉怛多般怛羅，而結名中曰大佛頂悉怛多般怛羅無上寶印。此
在顯詮、即如來藏實相，在密詮、寶印即陀羅尼咒章句。而佛頂是無相佛相，糸取其
無相義即白（白色本是無色本色，亦是一切色平等色，如白玻璃用光析之，則現出種
種顏色，可喻無相實相具一切相義）。佛頂覆持佛諸根門，糸取其覆持義即傘。佛頂
高過佛餘身分，糸取其高過義即蓋（讀如蓋過一切之蓋，若曰蓋過一切一切蓋定，亦
無上寶印義）。佛頂大故，佛相、佛根門、佛身分皆大。大即摩訶，令觀佛頂悟摩訶
悉怛多般怛羅、密詮體相用大義，故曰亦名此咒為如來頂。此則大佛頂但借表密詮義
者，故不應單稱大佛頂。復作是說：佛一號無上士，無上士之頂則更為無上，糸取其
無上無上義，則是尊勝尊貴。摩訶譯大、多、勝。大即大義多義，佛頂表勝。則用大
佛頂以代摩訶字，或大佛頂悉怛多咒，或大佛頂如來密因修證了義，或大佛頂諸菩薩
<頁 id="13p1689"/>
萬行首楞嚴三昧。此則大佛頂但是顯密詮所詮咒定等之表詞，離咒定等法體則無所表
，故不應單稱大佛頂。
<段/>然何以不單稱首楞嚴耶？應作是說：大佛頂是經名八十字之起詞，亦題名十九字
之起詞。首楞嚴是經名八十字之止詞，亦題名十九字之止詞。是故兼舉大佛頂首楞嚴
，猶云大佛頂乃至首楞嚴，是略攝其廣而略即是廣，非略去其廣而略則非廣。勿但舉
大佛頂或首楞嚴有如是義，故不應單稱首楞嚴。復作是說：佛即如來，佛頂有無相無
見義，即密。佛頂有尊貴無為義，即是佛性（經曰：『斯是如來無見頂相，無為心佛
，從頂發輝，坐寶蓮華所說神咒』。凡頭頂皆尊貴無為，糸取其最貴義。若人之所貴
者即人之倫理性，此倫理性亦曰人性，非此則同於禽獸故。則佛所以貴者可知亦唯佛
性，佛性無為不墮諸數，則是無相可見，無相可見而能發輝、湧蓮、化佛、宣咒，故
眾生一證得佛性，即成佛具足功德也）。佛性非因非果，亦因因，亦果果。而因因之
義尤偏勝。故佛頂即如來密因；一切事究竟堅固即修證了義，亦可能詮之顯密詮為了
<頁 id="13p1690"/>
義，大佛頂首楞嚴之能詮所詮，方是摩訶如來密因修證了義。又大即一切，一切即諸
。佛陀是人，菩薩亦人。佛頂則是佛性。分證佛性者曰菩薩，故大佛頂即諸菩薩萬行
首楞嚴，故不應單稱首楞嚴也。復作是說：佛告阿難：有三摩提、名大佛頂首楞嚴王
具足萬行十方如來一門超出妙莊嚴路。此是如來正說經時所自標者，足證一經所詮，
皆是詮此大佛頂首楞嚴三昧。具足萬行云云，則是三摩提勝德耳。此三摩提，該體、
該用、該性、該修、該顯、該密、該理、該事、該因、該果、該自、該他、該智、該
斷、該心、該法，正名大佛頂首楞嚴，故不應單稱首楞嚴。
<段/>復作是說：本經本唯大佛頂首楞嚴一名。或析言之，則大佛頂，曰、大佛頂悉怛
多般怛羅無上寶印，曰、救護親因度脫阿難及此會中性比丘尼（此是佛頂神咒他力）
，曰、如來密因，曰、十方佛母陀羅尼咒，曰、灌頂章句。則首楞嚴，曰、十方如來
清淨海眼，曰、得菩提心入遍知海，曰、修證了義，曰、大方廣妙蓮華王，曰、諸菩
薩萬行首楞嚴。或簡稱之，辟稱本師釋迦牟尼，或簡稱曰釋迦，或簡稱曰牟尼。是以
<頁 id="13p1691"/>
簡稱大佛頂首楞嚴曰如來頂，曰首楞嚴王耳。故此大佛頂首楞嚴六字，是全名而非分
名，是一名而非二名。所以不應單稱曰大佛頂、或首楞嚴，唯應直稱曰大佛頂首楞嚴
也。由此種種道理，故今定名大佛頂首楞嚴。
<干>乙　經時</干>
<段/>依真勝義，法性寂滅，不可言宣，平等平等，本來無有時劫名相。依俗勝義，唯
佛與佛，乃能究盡，如幻如幻，劫念圓融不可思議。依世俗諦，隨諸有情應量所知，
眾同分心循業發現，業別無量。是故如來一音演說，從一法界清淨等流言教，分之為
淨土說（若華嚴華藏世界等，若深密出過三界等，若法華寶塔品後等），為性定說（
若密嚴等，若圓覺等），為天宮說（兼攝龍宮、羅剎宮等），為人間說。除為人間說
外，皆不應據人間眾同分心理所取之時量而局判也。局人心時量分判者，佛祇住世八
十年耳，轉法輪祇五十年耳。然忉利天一日，人間百歲，豈可令忉利天人同分妄見中
，僅見佛出世不盈一日耶？知忉利天心理中時量不同，故見佛壽量亦與人間不同。由
<頁 id="13p1692"/>
是轉展推之，可知靈鷲山常住，菩薩恆充滿；成佛塵點劫前，度生盡未來際。可知華
藏世界，微塵劫前始成正覺，乃至盡未來際亦是始成正覺。而大寂定大法會中，常共
不可說不可說如來、摩訶菩提薩埵，塵說、剎說、熾然說矣。特吾人同分妄見之情量
難忘，界劃虛空、妄想執著，不能證得如來智慧德相而已。然既落情量中，則須依人
間比量、聖教量，亦不得恣妄識卜度而亂道之。佛生數千年前，於何時說何經，非吾
人情量中現量可證。時者、過而不留，亦無少法可取以立比量；則依聖教量外，尚奚
從哉？本經第二卷中，匿王自言六十二歲，餘經律中、處處言佛與匿王同年生，則佛
此時亦六十二歲耳。而八卷中，舉琉璃王殺釋種事，餘經律中、處處言在佛將近涅槃
時。且本經六卷來、扶律談常，追說追泯，亦與天台所說大涅槃經相同。且涅槃經亦
說阿難遭魔，而本經辨析魔事結文曰最後垂範，則本經直至涅槃後夜也，明矣。佛三
十歲阿難始生，阿難二十歲始出家，則本經從佛六十歲以上說起，中間歷二十年，此
其大較可定者也。每章文氣，似直承接，蓋出結經家意。然其繼續相，亦略可尋攷，
<頁 id="13p1693"/>
特無憑證；可隨宜觀之，而不得作定說耳。夫法華依信解品立五時（或曰有時、空時
、非有非空時等者，時義非時候也），此但迦葉等四聖一類人之見；舍利弗、富樓那
、阿難、已不必然，況一切人、天、神仙、聲聞、緣覺、菩薩哉？知佛說法有種種因
緣（案四悉檀，世界悉檀或隨時轉，為人、對治及第一義，皆不局時），不拘定時之
一法，而為淺深、大小、偏圓；則於本經說時，紛紛諍法華前後者，真無謂耳！
<干>丙　流變三疊</干>
<段/><偈>　方位有十，流數有三。世間祇目東、西、南、北，上、下無位，中無定方。
四數必明，與世相涉，三四、四三，宛轉十二。流變三疊，一、十、百、千
。總括始終，六根之中，各各功德有千二百。</偈>
<段/>夫三世、四方，故相乘而為十二。十世、十方，則成圓數，不得更有二之零數。
且佛分明祇說三世，且簡除上、下、四維矣，何得亂引十方、十世釋哉。不悟此中佛
本隨順世間所最明了言說，導令易解，故曰世間祇目東、西、南、北，四數必明。而
<頁 id="13p1694"/>
六根功德亦非局定有千二百數，但明異生織妄所成六和合根，必局器界而墮數量，而
依數量之理，用十二數增疊成千二百。判為三分，則一分為四百，而二分為八百，較
論六根功德，或具或缺，取便言說而已。而十二數依三世、四方織成之，此為本數。
其百二十及千二百，則但依此本數為進位耳（辟云一塵一葉，十家十里，數所依法，
即是塵葉家里。世之與方，亦數所依法也。依十二為進位，則所取但清淨數量，無所
依法），非要有數量所依之法也。試作一流變三疊一十百千圖明之：
<圖 n="images/07-1694.png">
　　　　┌─┬─────┬─────┬────────────────┐
　　　　│　│　　　　　│　　　一一│依四　零數　　　　　二　　　一位│
　　　　│流│　　　　　│一疊　疊之│方三　─────────────┤
　　　　│　│　　　　　│　　　流變│世數　　　　　　　　　　　　　　│
　　　　│　│　　　　　│　　　成十│乘之　成數　　　　　十　　　　　│
　　　　│　├──┬──┴──┬──┴───────────　　　十位│
　　　　│變│　　│　　　十十│依十　零數　　　　　　　二十　　　　　│
　　　　│　│　　│二疊　疊之│二數　────────────────┤
　　　　│　│　　│　　　流變│進位　　　　　　　　　　　　　　　　　│
　　　　│　│　　│　　　成百│加之　成數　　　　　　百　　　　　　　│
　　　　│三├──┴──┬──┴────────────　　　　　百位│
　　　　│　│　　 百百 │依百　零數　　　　　　　　二百　　　　　　　│
　　　　│　│三疊 疊之 │二數　───────────────────┤
　　　　│　│　　 流變 │進位　　　　　　　　　　　　　　　　　　　　│
　　　　│疊│　　 成千 │加之　成數　　　　　　　千　　　　　　　千位│
　　　　└─┴─────┴──────────────────────┘
</圖>
<頁 id="13p1695"/>
<干>丁　綰結解結</干>
<段/>六結不同，一巾所造。第一第六，不成雜亂。則汝六根，亦復如是。畢竟同
中生畢竟異。
<段/>諸結若存，是非蜂起，此結非彼，彼結非此。若結解除，則無彼此，尚不名
一，六云何成？佛言：六解一亡，亦復如是。
<段/>若欲除結，當於結心。
<段/>六結同體，結不同時。則解結時云何同除？綰由次第，解亦次第。佛言：六
根解除，亦復如是。
<段/>由一巾綰六結，解六結時即有此之四喻：一、取巾上六結數位，第二結位非第六
結。喻六根雖由一心成，一心體既妄織成六結根，見不超色，聽不出聲，眼根非餘五
根，乃至意根非餘五根，故畢竟同成畢竟異。此是立法喻之依者，正明在六解一亡也
。二、取巾之一數、結之六數對勘，結之數位若存，不獨六結各住自之數位，彼此相
<頁 id="13p1696"/>
非；亦復結住於六數位，非彼巾住於一數位（巾一數位非前第一第六數位，彼六結數
從次第生，故曰第一乃至第六，此一巾數非次第生，故但六結對巾名一，非彼六結第
一之一）。若將巾上六結一切解除，尚無結之六數位對巾名巾一數，況有六結各自住
位數，而第一數非第餘數乎？喻對用中相背，六根畢竟六異。故名性中相知，心體畢
竟一同。令悟六根織妄生起，知是妄結可解除耳。若六根既解除，則無復各各相異之
六數；更對誰而名心體為一乎？此釋頌中六解一亦亡者。蓋心真如體，如實非一非異
，一異自在也。若定一者，應不具足無量功德；亦應不能寄根明發，六根互用。若定
異者，六和合根應非是結，不可離礙而成互用；且體相用應不圓融。故滅異而守一，
是小乘所取涅槃耳。若復不從三無漏道修證，則無想天諸舜若多、及無色界諸空定天
而已。故六未除，而先明一亦不立也。然此中正取六結喻六根，兼糸取第一乃至第六
數位上，不能彼此雜亂之義。以喻異生業繫受身，眼根在處，非餘五根在處；乃至意
根亦然。眼根功用，不能作餘五根功用；乃至意根亦然。而無取乎次第綰生，次第解
<頁 id="13p1697"/>
除，前後重疊義也。然本經自審觀煩惱根本，以旋銷六根，喻解六結者，已非一詞；
而六解一亡，又正從唯汝六根言來。確是對解六根妄則亡一心真說者，則六結非喻六
根而何哉！若非以六結數不可雜亂，喻六妄根六畢竟異，而結不定須六數者；復何為
結不成七，亦不停五乎？故謂巾結非橫喻六根、及不拘定六數者，非也。三、取結之
左右交綰相，喻塵所發識，根所取塵。而以結心（心訓當中）喻根、為識、塵媒，而
居識、塵之間。明根、塵、識生死妄結，當從根以解也。此則不取六數，而兼為解結
次第立依者。四、取巾上之結，次第綰生，是故解結亦須次第。兼糸取第一乃至第若
干之數位上，不能先後雜亂之義。喻六根中隨一深入，旋滅妄業，漸證真性之增進次
位，不能躐等也。此釋頌中解結因次第者。而無取乎六數、與第一結第六結，及巾一
結六、彼此是非義也。故謂六根非一解全解，須別別次第而解；及謂六結是豎喻一根
中定有六重、所當漸次而解除之妄結。由是強配之為動結、靜結等，亦非也。案此章
中，佛言六根解除（是總舉六根隨一深入而漸次一解全解，非謂先解一根而漸次再解
<頁 id="13p1698"/>
一根，一根至六根盡也），亦復如是。此根初解，先得人空，空性圓明，成法解脫；
解脫法已，俱空不生。則但三重層次，而無六數。且得人空，根結已解，不應仍名為
結；而法解脫正是一亦亡耳。又案十卷，明五妄想成五陰元，重疊生起，因界淺深，
生因識有，滅從色除。亦但五重層次而無六數。且識邊際湛入合湛，亦復非有六異結
相。故知解結次第喻中，定不取六數，及以漸進一重為解一結也。說本經者，於此多
不明了。蓋由未悟能喻之物雖一，取以為喻之事及所喻法，可不同耳。比若有一愚夫
，喻之其蠢如牛；同時有一勇士，喻之其力如牛。能喻之牛雖一，取以為喻之事，一
則在蠢，一則在力；所喻之人，一是愚夫，一是勇士。不應以能喻物同一牛故，責愚
夫有勇士之力，執勇士同愚夫之蠢。明此，則可無疑乎此章一結巾而異喻矣。然佛綰
為巾結，非第一綰成時立第一結標記，乃至第六綰時立第六結標記。縱立標記，去除
標記，則失第一第六、彼此先後之異。結成不滅，何以結未總除，而彼此先後不能雜
亂乎？若不發明此意，則六解一亡中，六結雖存，第一結可名第餘結。不應第六終非
<頁 id="13p1699"/>
第一。則異生六根雖未解，亦應眼根能聽或嘗，而不成橫中彼此之異矣。在解結中亦
可生從色有，滅從識除，而不成豎中前後之異矣。欲明斯義，今再圖以明之：
<圖 n="images/07-1699.png">
解結次第
</圖>
<頁 id="13p1700"/>
然理則頓悟，乘悟併銷者，知本非結，知結可解，知今是結，知結須解。知解方法，
知解層次，則結雖現存、而謂之結已解盡，可也。但結相實非因明了此理、而即滅除
，故事非頓除也。是以佛告阿難，我已示汝劫波羅巾，何所不明！
<段/>偈曰：屑莫置眼，火不燒口，不濟而濟，懸磬待叩！（覺社單行本）
<釋 n="26-1">（註一）甲一、甲二等科目，新補，以便與楞嚴經研究比觀。</釋>
<釋 n="26-2">（註二）此處科目，略與楞嚴經研究出入。今缺「己」科，俾與研究相合。</釋>
<頁 id="13p1701"/>
<文 t="章.">楞嚴大意</文>
　　──二十四年七月在嘉興楞嚴寺講──
　　　一　佛法與人生意欲
　　　二　佛法與宇宙變現
　　　三　楞嚴之行門與禪密問題
　　　四　楞嚴之果位與頓漸問題
　　　五　楞嚴之除障
　　　六　楞嚴之辨惑
<段/>『楞嚴』是經名，今由楞嚴寺發起講經，故講楞嚴大意。本人初出家時，讀誦楞
嚴經，頗有啟發。民三四、在普陀著大佛頂首楞嚴經攝論。民九、在湖北演講，編成
楞嚴研究。楞嚴經對於本人自身修學上，亦有因緣。故今講大意，殊覺深切有味。
<章>一　佛法與人生意欲</章>
　　　　非縱欲　非節欲　非絕欲
<頁 id="13p1702"/>
　　　　　伏斷劣欲以發達勝欲
　　　　　　由此有楞嚴之緣起
<段/>『法』之字義最寬廣，今人稱宇宙萬「物」、宇宙萬「有」，還不及法字之寬廣
。法界之法，通括一切法為名。近之如各人本身，遠之如十方法界；小之如一微塵，
大之如全地球。法雖普遍於一切，但法之真實相，一切眾生迷而不知，不能認清法之
實相，因此心起顛倒執著。能如實覺知者為佛，或稱佛陀、浮屠，即覺者。覺、即阿
耨多羅三藐三菩提，此云無上遍正覺。覺者、謂於諸法實相如如相應者，因此法是如
實覺知之法，故惟佛與佛，乃能究竟。
<段/>一切眾生，無始迷惑顛倒，今以佛之覺法開示，使眾生聞而悟入。在此世界應化
現身，為開示眾生故，方便說三藏十二部法，謂之佛法。楞嚴經，亦是佛隨順眾生應
機說法所開示的一部經典。佛既現身人間說法，人類為眾生之一，今即以人類來代表
一切眾生。
<頁 id="13p1703"/>
<段/>眾生的根本動力，即是意欲。意欲是一種傾向和願望的精神作用。人類或其他一
切眾生相續不斷生長發展的原因，即由意欲所發動。法華經云：「三界所生，貪欲為
根」。阿含經云：「三界有情，皆依食住」。住字有相續生存義。食分段食、觸食、
思食、識食四種。段食、觸食，領受六塵，資養身命。段食如每天領受飲食是。觸食
指所穿衣服、所住房屋、所見所聞等等而言。故衣食住均包括在食字內。思食即前途
有希望，向前進取，如希望斷絕而能百折不回，勇往直前延續生命之義。識食指第八
識，受前七識熏成諸業種子，持身命相續不斷義。欲界眾生，不離段食；無色界甚深
禪定非非想天，壽命相續，不離識食。故三界眾生，皆依食住。圓覺經云：「欲界眾
生，皆以婬欲而正性命」。欲，包括五欲。由色、聲、香、味、觸，或財、色、名、
食、睡起欲。欲界中之有情眾生及無情器界，均由陰陽二性所結合而生存。據科學談
物質，電子由陰電繞陽核而成原子。有情眾生更為顯著，由父母和合而成身命，生命
相續。須由二性和合而成或陰或陽之性，再求和合，由矛盾而統合，由統合而矛盾。
<頁 id="13p1704"/>
故欲界特性，即依婬欲。婬欲亦是意欲之一，為人類欲之一種。人類在天性上即有男
女、飲食之意欲。欲界眾生，賴食與色生命相續，不斷地造作和享受。
<段/>對於欲界人類意欲的發展或制止，中外聖傑賢豪，主張不同。一、縱欲說：西洋
的近代文化，對於意欲，縱任其流行，不加阻止。儘量的發展意欲，滿足意欲。所以
征服自然，創造出物質文明。二、節欲說：中國儒家及各國賢哲，多有不主縱欲者。
要在相當的限度內，施以節制，不令泛濫。三、絕欲說：中國道家及一部分宗教家與
印度數論派等，修禪定求解脫，認定人生意欲是根本使人不安寧的東西；對於意欲，
主張斷絕超脫。根本否認食、色五欲，超出欲界，修色、無色定、到無想定或非非想
定。而佛教之聲聞、獨覺二乘法，超出三界，斷絕意欲，證無生，入涅槃，亦屬絕欲
說。
<段/>大乘佛法，對於有染性的劣欲，要降伏斷除；縱劣欲則為患不淺，故除惡務盡。
無漏的清淨勝欲，同是意欲，如節勝欲又妨礙向上發展，故應導引擴充。惟大乘佛法
<頁 id="13p1705"/>
，伏斷劣欲，發達勝欲，故法身般若大悲大願。
<段/>修行者，發何種信，是何趣向，所行所趣，在何地位漸次伏斷劣欲，發達勝欲。
由菩薩行以至成佛，有斷德、智德、恩德。斷德即伏斷劣欲而致；智德、恩德，即發
達勝欲所成。由此有楞嚴之緣起。楞嚴經的當機人，即阿難陀尊者，為佛弟子，多聞
第一。發心出家，持比丘戒，求阿羅漢四沙門果。所處行位，尚未發大乘菩提心大悲
願。經云：『塗中獨歸，其日無供。即時阿難執持應器，於所遊城，次第循乞』。時
因阿難未證聖果，乞食資生，因有宿緣，遇摩登伽。經云：『經歷淫室，遭大幻術摩
登伽女，以娑毗迦羅先梵天咒，攝入淫席，淫躬撫摩將毀戒體』。摩登伽女之母有咒
術，迷惑人性。其時阿難遭遇苦難，不能自救。仗佛力說咒，由文殊師利菩薩前往救
脫，並引摩登伽出家修行。
<段/>眾生生死輪迴，緣食、色之欲，初修行人易墮其難；要仗大乘佛法不可思議力之
所救護，故楞嚴經之緣起，即在如此。蓋明小乘無力，自救不了，非由大乘威德以救
<頁 id="13p1706"/>
之不可。為降伏食、色劣欲之障難，乃依菩提心四弘誓，發展大願大欲。故阿難既脫
苦難，即痛哭流涕，求大乘修行禪定功德法、及聞法開悟。即云：『願今得果成寶王
，還度如是恆沙眾！將此深心奉塵剎，是則名為報佛恩。伏請世尊為證明，五濁惡世
誓先入，如一眾生未成佛，終不於此取泥洹！大雄大力大慈悲，希更審除微細惑；令
我早登無上覺，於十方界坐道場』。依欲界生死相續之法，身心均不清潔。一念大乘
智慧相應生空法空，一切劣欲降伏，真如法身現前，遂發為大乘勝欲。
<段/>以上伏斷劣欲以發達勝欲，為全經緣起，乃有以後七卷經文之演述。
<章>二　佛法與宇宙變現</章>
　　　 非色集　非神造　非空出
　　　　　心迷業繫與心悟量超
　　　　　　由此顯楞嚴之實相
<段/>一、色集：色，與物質的意義彷彿。如曰四大、五根、五塵，在佛典上均名色法
<頁 id="13p1707"/>
。印度、希臘古哲學家，講萬物由風──即空氣──所成，或說萬物由水所成，由火
所成，由土所成，或說四大合成。我國說由五行所成。現在科學家說：心理的精神現
象，從生理的有機體發生；生理上的有機體，從無機體的物質原素組成。由化學上分
析，萬物不過由八九十種原質所成。由原質析成分子，分子析成原子，原子再析成電
子。故宇宙萬物，是由色法集合而成。二、神造：婆羅門教，認為世界萬物由大梵天
或大自在天所創造所主宰。耶教等均主神造，一切由神支配。三、空出：萬物出於有
，有出於無，虛無為道本，虛無為萬有出生的根源。如中國的道家。在印度亦有虛無
外道，萬物之本，歸之於空。上列各種學說，離合錯綜，非常複雜。舉其大要，約分
前述三類。
<段/>如上所述，宇宙變現，似有一定體相不可踰越之界限。其實三界眾生生死流轉，
無始無明迷惑顛倒，起煩惱業，得分段報，而有一切大小、自他等差別。經云：『一
切眾生，從無始來迷己為物，失於本心，為物所轉；故於是中觀大觀小，若能轉物，
<頁 id="13p1708"/>
則同如來身心圓明，不動道場，於一毛端遍能含受十方國土』。因心迷故，佛與眾生
平等不二之真性迷失，業果相續，起種種顛倒煩惱，造種種業。心迷業繫，則成各類
眾生世界。心悟則所有一切世界眾生業果限量，當下超脫；一切眾生，同於諸佛法身
。現前眾生世界，即是諸佛淨土。宇宙變現，大致如此。經云：『寶覺真心，各各圓
滿，如我按指海印發光，汝暫舉心塵勞先起』。寶覺真心，具足無量清淨功德莊嚴。
迷惑顛倒未盡，不得自在。故經云：『疑惑銷除，心悟實相』。
<章>三　楞嚴之行門與禪密問答</章>
　　　 即諸法而通法性
　　　　　即定刺而成性定
　　　　　　以律儀清淨為基楚
　　　　　　　以密咒誦持為扶助
<段/>楞嚴經中最主要的，即是楞嚴之行門。阿難遭摩登伽之難，蒙佛說咒度脫。本經
<頁 id="13p1709"/>
第七卷上，阿難復請佛說咒。佛說咒時，頂上放光，光中現佛。因咒之持誦功德，古
今來不少人以楞嚴經屬於密宗。然以楞嚴經之全部脈絡義理觀察，明理、修行、證果
，仍以歸入千餘年來最盛行的禪宗較為確切。且經中以律儀清淨為基楚，以密咒誦持
為扶助，而正行則在反聞三昧；與純粹以咒儀為主者不同，實唯禪宗的修行法門為最
相近。從經的意義觀察，以救摩登伽之難為發起，制服劣欲，發達超三界、二乘之勝
欲；從所明理，修所宗行，均合禪宗。而與密宗修大悲方便，活用貪、瞋、癡以行四
攝不同，此為對於楞嚴行門總相的觀察。
<段/>從五陰、十二處、十八界、七大明皆妙真如性。由於真性之迷惑顛倒而成六凡流
轉；覺悟了達而成四聖解脫。所有一切世出世間之法，皆依妙真如性之或迷或悟。迷
則煩惱生死，悟則涅槃解脫。所以一切諸法，本來是妙真如性。即諸法而通達法性，
如一念智慧相應，無明煩惱分別當下淨盡。凡夫眾生不出五陰、十二處、十八界、七
大之法， 一一法即是如來法身。 如是觀察，依一一法，門門入道， 頭頭解脫。 
<頁 id="13p1710"/>
<段/>從阿難尊者多聞功能習慣，易起分別。本經第四卷阿難受如來訓，阿難自謂猶如
旅泊之人，忽蒙天王賜與華屋，不得其門而入。如來為他示兩種決定義：於四大、五
濁眾生世界中欲發菩提心，修菩薩行，令因地心同果地覺，須依不生滅心作因地心。
此心聖凡平等不二，乃能與果地覺平等不二。依是發起趣向菩提，堅固不壞。先明諸
法實相之理，從以增修禪定，得證定益，對治定病，均於此為本。
<段/>從六根以說明六塵、六識之十八界法，闡明六根功德淺深廣狹。耳根、舌根、意
根、功德圓滿，眼根、鼻根、身根，功德缺少，始知選擇依那一種法去修。聖凡法界
依六根為本。從圓滿根修圓通行，與依不圓滿根，一日一劫相抵。欲從六根覓最圓通
者去修，乃選出耳根。即從四大、五濁中見不生滅性，依不生滅性為因地心，是為第
一根本。次明一切生死煩惱根本都在六根，欲得修行入手之處，選出耳根為修行圓通
門。十方如來，依一門深入，證無生忍，得大解脫。經云：『汝今欲令見聞覺知遠契
如來常樂我淨，應當先擇死生根本，依不生滅圓湛性成』。又云：『汝但不循動、靜
<頁 id="13p1711"/>
、合、離，恬、變、通、塞，生、滅、明、暗，如是十二諸有為相，隨拔一根，脫黏
內伏，伏真歸元，發本明耀；耀性發明，諸餘五黏應拔圓脫。不由前塵所起知見，明
不循根，寄根明發，由是六根互相為用』。然佛及十方菩薩，依十八界諸法，皆可為
悟入法門。
<段/>本寺大殿上供楞嚴圓通諸聖，兩旁二十四位，連中間觀音，共二十五。自憍陳如
從音聲悟入得成阿羅漢，以及大勢至、彌勒，從根大、識大通達法性入無生忍。就修
禪定，文殊師利乃選觀音耳根圓通門，為最當機。從耳根通達無生法性，以雖心迷業
繫之眾生，耳根在睡眠不昏。經云：『是人夢中，豈憶靜、搖、開、閉、通、塞，其
行雖寐，聞性不昏。縱汝形銷，命光遷謝，此性云何為汝銷滅』？故圓通常義俱勝。
<段/>三摩地、此云定，又云三昧，直譯等持。平等任持，攝伏攀緣六塵的定心。從反
聞以修禪定，散亂易離。定心成就，不入色，聲、香、味、觸，不緣五塵，不起五識
，定心在意識相應，專注不紛。若到真正定心成就，行住坐臥常在禪定。然修禪定入
<頁 id="13p1712"/>
手工夫，在乎靜坐。坐得平穩調和，眼光閉斷前境，鼻、舌停辨香、味，身、心調和
，冷、熱、輕、重、飢、飽之觸覺亦不起。其時最難離者即耳聞的聲。在經論上講，
聲為定刺。如刺入肉體，使痛不安；聲亦刺定心，令不安穩，不成長久相續。故止靜
時，打板以聲止靜，出靜亦以磬聲或板聲。昔四川吹倒一大樹，內有一僧人入定，似
死非死，但未斷煖氣。地方官送入京師，召佛教大德，施出定法，在其耳邊打磬，遂
漸出定。可見定心不獲堅住，不易相續，聞聲是最大甚深的關鍵。聞聲使從定心起散
亂分別，故修禪定在身心調和後，從耳根返聞，為止散亂最勝方便。
<段/>經云：『初於聞中，入流亡所，所入既寂，動靜二相了然不生；如是漸增，聞所
聞盡，盡聞不住，覺所覺空，空覺極圓，空所空滅；生滅既滅，寂滅現前，忽然超越
世出世間』。如何修持？即於聞中入流亡所，逆聞流使返入聞中，亡脫所聞，能亦不
得。反聞以聞如來藏妙真如性，融化聞根，入人空境界；見、聞、覺、知六根，融化
成一體圓明妙覺，證生空真如涅槃法。進到覺所覺空，悟入法空，一切皆空；空所空
<頁 id="13p1713"/>
滅，俱空不生。所有一切生滅對待悉皆超脫，寂滅現前，超越世出世間；法法悉成解
脫，塵塵俱證菩提。此謂從耳根反聞入三摩地，故經云：『旋聞與聲脫，能脫欲誰名
？一根既返源，六根成解脫』。
<段/>復次、經云：『欲攝其心入三摩地，云何令其安立道場遠諸魔事，於菩提心得無
退屈』？而先之以淫、殺、盜、妄四根本戒清淨，為修耳根圓通定之基礎。經云：『
要先持此四種律儀，皎如冰霜，自不能生一切枝葉；心三、口四，生必無因』。
<段/>倘受戒不能圓滿，持戒不能具足清淨，因有宿習不能滅除，故以密咒誦持為扶助
。經云：『若有宿習不能滅除，汝教是人一心誦我佛頂光明摩訶薩怛多般怛羅無上神
咒』。阿難倘無宿習，不墮摩登伽之難，則持戒修定，不須佛咒救護。
<段/>以上、闡明悟妙真如性以修圓通行門。
<章>四　楞嚴之果位與頓漸問題</章>
　　　 從顛倒亂想示十二類生
<頁 id="13p1714"/>
　　　　　依首楞嚴定開五十七位
　　　　　　由增進行漸歷諸位
　　　　　　　獲金剛心頓起諸位
<段/>倘不明楞嚴之果位，起增上慢，非但不得利益，反易墮落。見性成佛，頓悟法門
應無漸次，即事明理，無不皆頓。即理明事，則有漸次：有頓中之漸，頓悟中有漸次
之修證；有漸中之頓，漸修中有頓發之覺悟。
<段/>眾生顛倒亂想，從無始來迷妄不覺，故有卵生、胎生、濕生、化生、有色、無色
、有想、無想、若非有色、若非無色、若非有想、若非無想，如是十二類生。經云：
『如是眾生一一類中，亦各各具十二顛倒。猶如捏目，亂華發生，顛倒妙圓真淨明心
，具足如斯虛妄亂想』。
<段/>為欲超脫眾生世界，證涅槃，成菩提：開乾慧地、十信、十住、十行、十回向、
四加行、十地、等覺、妙覺五十七位。
<頁 id="13p1715"/>
<段/>云何名為三種漸次？經云：『一者、修習除其助因；二者、真修刳其正性；三者
、增進違其現業』。第一漸次，斷除五種辛菜。今之煙、酒、賭博，亦屬助因，應當
去除。第二漸次，嚴持清淨戒律。第三漸次，反見見自性，反聞聞自性；守護根門，
不令六根放逸到六塵上去。因戒生定，所謂返六根之流，順一體之覺。持自性六根戒
，身三口四自然清淨。經云：『妙圓平等，獲大安隱，一切如來密圓淨妙皆現其中，
是人即獲無生法忍。從是漸修，隨所發行，安立聖位』。
<段/>金剛心，在成佛以前之無間道。若一位攝一切位，則每一位上具足五十五位真菩
提路。於金剛心中再經五十五位，皆是首楞嚴定中安立位次，即漸而頓之法門。經云
：『從乾慧心至等覺已，是覺始獲金剛心中初乾慧地；如是重重單複十二，方盡妙覺
，成無上道』。
<章>五　楞嚴之除障</章>
　　　 癡愛與七趣流
<頁 id="13p1716"/>
　　　　　慢見與五陰魔
　　　　　　說業報除戒障
　　　　　　　辨心境除定障
<段/>初學禪定，得定境時，恍如忽到沙漠地方，一片廣漠無垠的境界，從未經歷，絕
非人間尋常境地，在此時易起迷惑。從五陰漸次發現其境，從色陰境界起，至識陰境
界止，皆是定心上所起之副作用。惑為聖境，即其魔邪。故除定障，非常切要。不生
邪見，自能去除魔障。當觀一切法，本如來藏妙真如性，則一切障無從發生，無須對
治。若心迷顛倒，即成障的根本。癡、愛，即貪、癡。經云：『如是地獄、餓鬼、畜
生、人及神仙、天洎修羅，精研七趣，皆是昏沉諸有為相』。由癡、愛而有地獄、餓
鬼、畜生、人、仙、天、修羅、七趣流轉。要免七趣流轉，應持淨戒；戒除貪、癡，
返觀清淨自性。
<段/>五陰魔從慢、見起。增上慢得少為足，自以為證聖果，乃招魔事。於定心起斷常
<頁 id="13p1717"/>
等之不正見，流入外道。經云：『魔境現前，汝不能識，洗心非正，落於邪見。又復
於中得少為足，如第四禪無聞比丘，妄言證聖，墮阿鼻獄』。欲去五陰魔，應消除不
正見及增上慢。修定的心，即是主人。主人若迷，邪魔之客即得其便。有空心，即有
空境，覺悟無惑，庶無妨礙。經云：『由汝心中五陰主人，主人若迷，客得其便；當
處禪那，覺悟無惑，則彼魔事無奈汝何』！
<段/>欲超出七趣輪迴業報，要去除殺、盜、淫三惑。經云：『欲得菩提，要除三惑；
不盡三惑，縱得神通，皆是世間有為功用』。欲成就定、慧，要有正見，不起增上慢
。經云：『魔境現前，汝能諳識，心垢洗除，不落邪見』。
<章 t="干.">六　楞嚴之辨惑</章>
<干>甲　教理之部</干>
　　　 二根本與真心論
　　　　　七大與唯根論
<頁 id="13p1718"/>
　　　　　 十二類生與法身論
<段/>１．二根本與真心論　　經云：『一者、無始生死根本，則汝今者與諸眾生用攀緣心
為自性者。二者、無始菩提涅槃元清淨體，則汝今者識精元明，能生諸緣，緣所遺者
』。緣所遺、謂覺知不到。又經云：『從無始來生死相續，皆由不知常住真心，性淨
明體，用諸妄想；此想不真，故有輪轉』。此皆辨妄明真之真心論。全部經文中，有
一貫的中心思想，即是常住真心，故本經以常住真心為基本。信解，即明常住真心之
理；修行，即除常住真心之障；證果，即證常住真心之德。
<段/>２．七大與唯根論　　地、水、火、風，稱為四大，並空大、識大、為六大。而此經
特加根大為七大，以為唯根論之張本。經云：『如一見根，見周法界。聽、嗅、嘗觸
、覺觸、覺知，妙德瑩然，遍周法界，圓滿十虛，寧有方所』！又云：『汝欲識知俱
生無明，使汝輪轉生死結根，唯汝六根，更無他物。汝復欲知無上菩提，令汝速證安
樂解脫寂靜妙常，亦汝六根，更非他物』。根大與修耳根圓通，有重大關係。此經說
<頁 id="13p1719"/>
根、識，與唯識論所說界限不同。唯識論、識的範圍深廣，楞嚴經、根的範圍深廣。
故唯根論與唯識論對立，以根來攝一切法。本人十年前曾作三唯論：唯識、唯根、唯
境，唯根論是楞嚴經特異處，用根不用識，以現量六識，都攝在六根故。
<段/>３．十二類生與法身論　　經云：『若此妙明真淨妙心，本來遍圓，如是乃至大地草
木、蠕動含靈、本元真如，即是如來成佛真體；佛體真實，云何復有地獄、餓鬼、畜
生、修羅、人、天等道』？十二類生包含金石土木、山河大地等無情之物。如是則有
情眾生，生死流轉，可變為無情，此與他經論教義不同。惟楞嚴經確是佛說，僅根據
點有異而已。眾生世界，即是如來成佛真體。譬如全海成風浪，風浪即在全海。法身
成有情無情，則有情無情均即法身。故曰：『情與無情，皆成佛道』。
<干>乙　考據之部</干>
　　　 首楞嚴釋名及經咒考
　　　　　摩登伽女經與本經
<頁 id="13p1720"/>
　　　　　　本經之翻譯與流傳
<段/>１．首楞嚴釋名及經咒考　　首楞嚴此譯健行。古今解此經者，則譯一切事究竟堅固
。一切事即行，究竟堅固即健。此經簡稱楞嚴，具云：大佛頂如來密因修證了義諸菩
薩萬行首楞嚴。一名中印度那爛陀大道場經，於灌頂部錄出別行。謂那爛陀寺藏經的
灌頂部中所別錄出之一經也。
<段/>別有佛說首楞嚴三昧經一卷，鳩摩羅什譯，與此經非同本。乃專說得此三昧之佛
菩薩功德神用者。
<段/>楞嚴咒定為僧林早誦。其實、唯後『怛姪哆』以下之十句為咒心，其前則為禮供
讚誦之五會儀軌。所謂：一、毗盧真法會，二、釋尊應化會，三、觀音合同會，四、
剛藏折攝會，五、文殊弘傳會。解詳從灌頂疏別錄出之咒章摘註。
<段/>與此經咒之名義近同者：大佛頂如來放光悉怛多缽怛囉陀羅尼，不空譯。在續藏
一輯一套四冊。又、佛頂大白傘蓋陀羅尼經，沙囉巴譯。佛說大白傘蓋陀羅尼經，元
<頁 id="13p1721"/>
、真智等譯。此二經兼咒軌，在頻伽藏咸帙六冊。又、白傘蓋大佛頂王最勝無比大威
德金剛無礙大道場陀羅尼念誦法要。此見頻伽藏餘帙一冊，及續藏一輯三套一冊。乃
東密錄出誦軌，不明譯人。
<段/>２．摩登伽女經與本經　　摩登伽女經二卷，吳、天竺竺律炎共支謙譯。舍頭諫太子
二十八宿經一卷，西晉竺法護譯。此二經為同本異譯，詳阿難摩登伽宿緣。又佛說摩
鄧女經一頁，後漢、安息三藏安世高譯。佛說摩鄧女解形中六字經一頁，東晉錄，失
譯人。此二經同本異譯，但說阿難被困，佛咒救度。
<段/>3.本經之翻譯與流傳　　此經翻譯，紀稱大唐中宗神龍之年，乙巳歲五月二十三日
，中天竺三藏沙門般刺密諦於廣州制止道場譯，蓋紀其譯成時也。開元錄則載大唐沙
門懷迪於廣州譯。今流通本，加題烏萇國沙門彌伽釋迦譯語，清河房融筆授。此經弘
傳，相傳房相書經入奏，適中宗初嗣，未暇頒行。時神秀大通禪師，在內道場，見所
奏本，錄行北地。謄一部歸荊門度門寺。館陶沙門慧振，得之科解，為弘傳始。又傳
<頁 id="13p1722"/>
天寶十年，惟慤法師於房融家，得其筆受之本，始作註疏。又相傳密諦先曾來中國，
見智者大師止觀，謂略同楞嚴，智者因請譯傳來華。
<段/>其弘傳與禪、台、賢、儒四家有深淵源者，繼唐、宋、元、明、清弘揚者，代不
乏人。禪家：長慶道巘禪師，永明智覺禪師，泐潭曉月禪師，石門圓明禪師，溫陵寶
勝禪師，中峰明本禪師，以及天如、紫柏等。賢家：則資中弘沉法師，長水子璿法師
，魯山普泰法師，交光真鑑法師，慈雲續法法師，達天通理法師等。台家：則孤山智
圓法師，桐洲懷坦法師，天台幽溪法師，靈峰蕅益法師等。儒家：則王介甫解，張無
盡補註，曾鳳儀宗通，錢謙益蒙鈔等。而五台山空印法師，與蕅益法師，稍稍以法相
義說之。晚唐以來，三論亡而唯識不昌，故鮮弘通及此經者；或亦以宗義之較疏遠也
。由此、近人據三論或唯識義者，遂間生誹撥。（吳印若記）（見海刊十六卷十一號）
<頁 id="13p1723"/>
<文>如來藏心迷悟圖</文>
<圖 f="images/07-1723.png"/>
<頁 id="13p1724"/>

</檔>
